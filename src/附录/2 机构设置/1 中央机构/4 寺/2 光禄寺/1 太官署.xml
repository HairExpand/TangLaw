<table>
	<caption>职事官</caption>
	<thead>
		<tr>
			<th>官职</th>
			<th>编制</th>
			<th>品阶</th>
			<th>职责</th>
		</tr>
	</thead>
	<tbody>
		<tr>
			<td>令</td>
			<td>二人</td>
			<td>从七品下</td>
			<td rowspan="2">掌供膳之事</td>
		</tr>
		<tr>
			<td>丞</td>
			<td>四人</td>
			<td>从八品下</td>
		</tr>
		<tr>
			<td>监膳</td>
			<td>十人</td>
			<td>从九品下</td>
			<td>-</td>
		</tr>
	</tbody>
</table>

<table>
	<caption>流外官</caption>
	<thead>
		<tr>
			<th>官职</th>
			<th>编制</th>
		</tr>
	</thead>
	<tbody>
		<tr>
			<td>府</td>
			<td>四人</td>
		</tr>
		<tr>
			<td>史</td>
			<td>八人</td>
		</tr>
		<tr>
			<td>监膳史</td>
			<td>十五人</td>
		</tr>
		<tr>
			<td>供膳</td>
			<td>二千四百人</td>
		</tr>
		<tr>
			<td>掌固</td>
			<td>四人</td>
		</tr>
	</tbody>
</table>

<h5>令</h5>

令二人，从七品下。

《周礼》有庖人外饔中士，盖其任也。秦、汉少府属官有太官、汤官令·丞，太官主膳食，汤官主饼饵。《汉官仪》："太官令秩一千石。"桓帝延熹元年，使太官令得补二千石，置四丞。魏氏因之。晋光禄勋属官有太官令。宋侍中属官有太官令一人，齐因之。梁门下省领太官，陈因之。后魏、北齐分太官令为尚食、中尚食。尚食，门下省领之；中尚食，集书省领之；太官，光禄卿领之。尚食、中尚食掌知御膳，太官掌知百官之馔。后周有典庖中士一人。隋光禄寺统太官署令、丞。皇朝置令二人。

太官令掌供膳之事。

<h5>丞</h5>

丞四人，从八品下。

《周礼》庖人外饔有下士，秦有太官丞，汉太官二丞。后汉太官丞一人，三百石；又有左丞、甘丞、汤官丞、果丞。桓帝时，太官置四丞，又有左、右丞。魏、晋、宋、齐并有太官丞。梁有四人，又有市买丞、正厨丞。后魏、北齐有太官丞一人。后周内膳有中士四人。隋太官署有丞八人，皇朝置四人。

丞为之贰。

<h5>监膳</h5>

监膳十人，从九品下。

晋太官令有厨史二十四人，后周内膳有主食十二人，隋太官有监膳十一人。武德中，太官有监膳八人；贞观中，加至十二人。开元二十三年减二人。

<h5>监膳史</h5>

监膳史十五人。

皇朝贞观中置。

<h5>供膳</h5>

供膳二千四百人。

隋太官供膳二千人，皇朝武德中置一千五百人，永徽中加至二千四百人。

<table>
	<caption>职事官</caption>
	<thead>
		<tr>
			<th>官职</th>
			<th>编制</th>
			<th>品阶</th>
			<th>职责</th>
		</tr>
	</thead>
	<tbody>
		<tr>
			<td>令</td>
			<td>一人</td>
			<td>正八品下</td>
			<td rowspan="2">掌供庶羞之事</td>
		</tr>
		<tr>
			<td>丞</td>
			<td>二人</td>
			<td>正九品下</td>
		</tr>
	</tbody>
</table>

<table>
	<caption>流外官</caption>
	<thead>
		<tr>
			<th>官职</th>
			<th>编制</th>
		</tr>
	</thead>
	<tbody>
		<tr>
			<td>府</td>
			<td>三人</td>
		</tr>
		<tr>
			<td>史</td>
			<td>六人</td>
		</tr>
		<tr>
			<td>典事</td>
			<td>八人</td>
		</tr>
		<tr>
			<td>锡匠</td>
			<td>五人</td>
		</tr>
		<tr>
			<td>掌固</td>
			<td>四人</td>
		</tr>
	</tbody>
</table>

<h5>令</h5>

令一人，正八品下。

《周礼》有笾人奄一人、女笾十人、奚二十人，掌四笾之实，则朝事之笾、馈食之笾、加笾、羞笾之实也。后汉少府属官有甘丞，主膳具；果丞，主果。晋太官令有饧官史二人，又有果官二人。北齐光禄寺有肴藏令。后周有肴藏中士一人、下士一人。隋光禄有肴藏令，皇朝因之。长安中改为珍羞署，神龙初复为肴藏署，开元初又改焉。领饧匠五人。

珍羞令掌供庶羞之事，以实笾、豆、榛、栗、脯、修、鱼、盐、菱、芡，辨其名数，会其出入，以供祭祀、朝会、宾客之礼。

<h5>丞</h5>

丞二人，正九品下。

后周有肴藏下士一人，北齐有肴藏署丞，隋肴藏署丞二人。武德中置一人，贞观中加至二人。长安、神龙、开元并随署改复。

丞为之贰。

<h5>典事</h5>

典事八人。

隋肴藏署有掌事十人。武德中有典事十四人，贞观中减之。

<h5>锡匠</h5>

锡匠五人。

皇朝置。　

<table>
	<caption>职事官</caption>
	<thead>
		<tr>
			<th>官职</th>
			<th>编制</th>
			<th>品阶</th>
			<th>职责</th>
		</tr>
	</thead>
	<tbody>
		<tr>
			<td>令</td>
			<td>一人</td>
			<td>正八品下</td>
			<td rowspan="2">掌供醯醢之属，而辨其名物</td>
		</tr>
		<tr>
			<td>丞</td>
			<td>二人</td>
			<td>正九品下</td>
		</tr>
	</tbody>
</table>

<table>
	<caption>流外官</caption>
	<thead>
		<tr>
			<th>官职</th>
			<th>编制</th>
		</tr>
	</thead>
	<tbody>
		<tr>
			<td>府</td>
			<td>二人</td>
		</tr>
		<tr>
			<td>史</td>
			<td>四人</td>
		</tr>
		<tr>
			<td>主醢</td>
			<td>十人</td>
		</tr>
		<tr>
			<td>酱匠</td>
			<td>二十三人</td>
		</tr>
		<tr>
			<td>酢匠</td>
			<td>十二人</td>
		</tr>
		<tr>
			<td>豉匠</td>
			<td>十二人</td>
		</tr>
		<tr>
			<td>菹醢匠</td>
			<td>八人</td>
		</tr>
		<tr>
			<td>掌固</td>
			<td>四人</td>
		</tr>
	</tbody>
</table>

<h5>令</h5>

令一人，正八品下。

《周礼》有醢人奄二人、女醢二十人、奚四十人，掌四豆之实，则朝事之豆、馈食之豆、加豆、羞豆之实也；又有醯人奄二人、女醯二十人、奚四十人，掌五齑、七菹，以供祭祀、宾客之事。《齐职仪》："诸公府有酿仓典军二人。"后周有掌醢中士一人、下士十二人。隋掌醢署令一人，皇朝因之，领主醢、酱匠、酢匠、豉匠、菹醢等匠。

掌醢令掌供醯醢之属，而辨其名物，一曰鹿醢，二曰兔醢，三曰羊醢，四日鱼醢，和其麹蘖，视其多少，而为之品齐。

<h5>丞</h5>

丞二人，正九品下。

隋置，皇朝因之。

丞为之贰。

<h5>主醢</h5>

主醢十人。

隋有掌醢十人。武德中为主醢，加至十四人，贞观中减焉。　


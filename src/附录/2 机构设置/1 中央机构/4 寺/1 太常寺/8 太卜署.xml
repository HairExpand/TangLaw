<table>
	<caption>职事官</caption>
	<thead>
		<tr>
			<th>官职</th>
			<th>编制</th>
			<th>品阶</th>
			<th>职责</th>
		</tr>
	</thead>
	<tbody>
		<tr>
			<td>令</td>
			<td>一人</td>
			<td>正八品下</td>
			<td rowspan="2">掌卜筮之法，以占邦家动用之事</td>
		</tr>
		<tr>
			<td>丞</td>
			<td>二人</td>
			<td>正九品下</td>
		</tr>
		<tr>
			<td>卜正</td>
			<td>二人</td>
			<td>从九品下</td>
			<td>-</td>
		</tr>
		<tr>
			<td>卜博士</td>
			<td>二人</td>
			<td>从九品下</td>
			<td>-</td>
		</tr>
	</tbody>
</table>

<table>
	<caption>流外官</caption>
	<thead>
		<tr>
			<th>官职</th>
			<th>编制</th>
		</tr>
	</thead>
	<tbody>
		<tr>
			<td>府</td>
			<td>一人</td>
		</tr>
		<tr>
			<td>史</td>
			<td>二人</td>
		</tr>
		<tr>
			<td>卜师</td>
			<td>二十人</td>
		</tr>
		<tr>
			<td>巫师</td>
			<td>十五人</td>
		</tr>
		<tr>
			<td>助教</td>
			<td>二人</td>
		</tr>
		<tr>
			<td>卜筮生</td>
			<td>四十五人</td>
		</tr>
		<tr>
			<td>掌固</td>
			<td>二人</td>
		</tr>
	</tbody>
</table>

<h5>令</h5>

令一人，正八品下。

《周礼》有太卜下大夫、卜师上士，掌方兆、功兆、义兆、弓兆之法；有龟人中士，掌六龟之属，主天子卜筮之事。秦、汉奉常属官有太卜令、丞。武帝置太卜博士。后汉并于太史；又灵台待诏员有龟卜三人，易筮三人。魏、晋、宋、齐、梁、陈无其职。后魏有太卜博士，从七品下。北齐太常有太卜丞。后周有太卜下大夫、小卜上士，及又有龟占中士。隋太常寺有太卜令、丞，皇朝因之。

太卜令掌卜筮之法，以占邦家动用之事。

凡国有祭祀，则率卜正、占者卜日于太庙南门之外，命龟既灼而占之。（命龟曰："假尔太龟有常。"乃授卜正作龟，与众占之。乃告太常卿曰："某日从"乃彻龟也。）先卜上旬，不吉，次卜中旬、下旬。若卜国之大事，亦如卜日之仪。

凡岁季冬之晦，帅侲子入于宫中，堂赠、大雠，天子六队，太子二队，（《周礼》："男巫冬堂赠，无方无筭。"郑玄云："赠，送也。岁终，以礼送不祥，其行必由堂始。巫与神通，言东则东，言西则西，可近则近，可远则远，无常数。"大潍礼选人年十二已上、十六已下为侲子，著假面，衣赤布裤褶，二十四人一队，六人作一行也。）
方相氏右执戈、左执楯而导之，（一人为方相氏，著假面，黄金四目，蒙熊皮，玄衣、朱裳。）
唱十二神以逐恶鬼。（甲作食残，胇胃食虎，雄伯食魅，腾简食不祥，揽诸食咎，伯奇食梦，疆梁、祖明共食磔死、寄生，委随食观，错断食巨，穷奇、腾根共食蛊。）
滩者既出，乃磔雄鸡于宫门及城之四门以祭焉。

<h5>丞</h5>

丞二人，正九品下。

隋有一人，皇朝加置一人。

丞为之贰。

<h5>卜正</h5>

卜正二人；从九品下

隋炀帝省太卜博士，置太卜卜正二十人，皇朝减置二人。

<h5>卜师</h5>

卜师二十人。

隋置，皇朝因之。

<h5>巫师</h5>

巫师十五人。

《周礼》有男巫、女巫，无数，其师中士。巫能制神之处，位次主者。隋太卜署有男巫十六人、女巫八人。

<h5>卜博士、助教</h5>

卜博士二人，从九品下；助教二人；

隋有太卜博士、助教，皇朝因之。

<h5>卜筮生</h5>

卜筮生四十五人。

隋有卜生四十人、筮生三十人。

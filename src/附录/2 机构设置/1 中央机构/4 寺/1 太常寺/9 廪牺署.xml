<doc>

<text>

<table>
	<caption>职事官</caption>
	<thead>
		<tr>
			<th>官职</th>
			<th>编制</th>
			<th>品阶</th>
			<th>职责</th>
		</tr>
	</thead>
	<tbody>
		<tr>
			<td>令</td>
			<td>一人</td>
			<td>从八品下</td>
			<td rowspan="2">掌荐牺牲及粢盛之事</td>
		</tr>
		<tr>
			<td>丞</td>
			<td>一人</td>
			<td>正九品上</td>
		</tr>
	</tbody>
</table>

<table>
	<caption>流外官</caption>
	<thead>
		<tr>
			<th>官职</th>
			<th>编制</th>
		</tr>
	</thead>
	<tbody>
		<tr>
			<td>府</td>
			<td>一人</td>
		</tr>
		<tr>
			<td>史</td>
			<td>二人</td>
		</tr>
		<tr>
			<td>典事</td>
			<td>二人</td>
		</tr>
		<tr>
			<td>掌固</td>
			<td>二人</td>
		</tr>
	</tbody>
</table>

<h5>令</h5>

令一人，从八品下。

《周礼》牧人下士掌牧六牲，以供祭祀。秦、汉内史·左冯翊属官有廪牺令、丞、尉，后属大司农。后汉河南尹属官有廪牺令、丞，魏、晋因之。宋、齐亦有令、丞。《齐职仪》："令，品第七，秩四百石，铜印、墨绶，进贤一梁冠，绛朝服。今用三品勋位。"梁太常卿统廪牺令、丞，为三品勋位。陈因之。后魏，令从五品下。北齐太常寺属官有廪牺令、丞，隋及皇朝因之。

廪牺令掌荐牺牲及粢盛之事。

<h5>丞</h5>

丞一人，正九品上。

隋置二人，皇朝因之，开元二十三年减一人。

丞为之贰。

</text>

</doc>
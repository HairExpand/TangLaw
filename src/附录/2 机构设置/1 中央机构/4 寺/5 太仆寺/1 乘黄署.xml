<table>
	<caption>职事官</caption>
	<thead>
		<tr>
			<th>官职</th>
			<th>编制</th>
			<th>品阶</th>
			<th>职责</th>
		</tr>
	</thead>
	<tbody>
		<tr>
			<td>令</td>
			<td>一人</td>
			<td>从七品下</td>
			<td rowspan="2">掌天子车辂，辨其名数与驯驭之法</td>
		</tr>
		<tr>
			<td>丞</td>
			<td>一人</td>
			<td>从八品下</td>
		</tr>
	</tbody>
</table>

<table>
	<caption>流外官</caption>
	<thead>
		<tr>
			<th>官职</th>
			<th>编制</th>
		</tr>
	</thead>
	<tbody>
		<tr>
			<td>府</td>
			<td>一人</td>
		</tr>
		<tr>
			<td>史</td>
			<td>二人</td>
		</tr>
		<tr>
			<td>典事</td>
			<td>八人</td>
		</tr>
		<tr>
			<td>驾士</td>
			<td>一百四十人</td>
		</tr>
		<tr>
			<td>羊车小史</td>
			<td>八人</td>
		</tr>
		<tr>
			<td>掌固</td>
			<td>六人</td>
		</tr>
	</tbody>
</table>

<h5>令</h5>

令一人，从七品下。

乘黄，古神马名，亦曰飞黄，背有角，日行万里。《六韬》云："乘黄震死。"《淮南子》云："天下有道，飞黄伏皂。"然车马职仝。后汉有未央厩令、长乐厩丞。至魏，遂改为乘黄厩，晋因之。宋太常属官有乘黄令一人，掌乘舆金根车及安车、追锋诸马车。《齐职仪》云："乘黄，兽名也，龙翼马身，黄帝乘之而仙，因以名厩。乘黄令品第七，秩四百石，铜印、墨绶，进贤一梁冠，绛朝服。"梁太常属官有乘黄令、丞，三品勋位。陈因之。后魏有乘黄令、丞。北齐掌诸辇辂。隋太仆寺统乘黄署令、丞，皇朝因之，领驾士、羊车小史等。

乘黄令掌天子车辂，辨其名数与驯驭之法。

凡将有事，尤期四十日，尚乘供马，马如辂色，率驾士预调习。指南等车亦如之。

<h5>丞</h5>

丞一人，从八品下。

魏有乘黄丞，晋因之。宋、齐并有乘黄令，无丞。梁、陈、后魏、北齐、隋并有乘黄丞，皇朝因之。

丞为之贰。


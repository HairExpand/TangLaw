<doc>

<text>

<h2>户部尚书</h2>

<table>
	<caption>职事官</caption>
	<thead>
		<tr>
			<th>官职</th>
			<th>编制</th>
			<th>品阶</th>
			<th>职责</th>
		</tr>
	</thead>
	<tbody>
		<tr>
			<td>尚书</td>
			<td>一人</td>
			<td>正三品</td>
			<td rowspan="2">掌天下户口井田之政令</td>
		</tr>
		<tr>
			<td>侍郎</td>
			<td>二人</td>
			<td>正四品下</td>
		</tr>
	</tbody>
</table>

<h2>户部司</h2>

<table>
	<caption>职事官</caption>
	<thead>
		<tr>
			<th>官职</th>
			<th>编制</th>
			<th>品阶</th>
			<th>职责</th>
		</tr>
	</thead>
	<tbody>
		<tr>
			<td>郎中</td>
			<td>二人</td>
			<td>从五品上</td>
			<td rowspan="2">掌领天下州县户口之事</td>
		</tr>
		<tr>
			<td>员外郎</td>
			<td>二人</td>
			<td>从六品上</td>
		</tr>
		<tr>
			<td>主事</td>
			<td>四人</td>
			<td>从九品上</td>
			<td>-</td>
		</tr>
	</tbody>
</table>

<h5>尚书</h5>

户部尚书一人，正三品。

周之地官卿也。汉成帝置尚书五人，其三曰民曹，主吏人上书事。后汉以民曹兼主缮依功作，当工官之任。魏置左民尚书，晋初省之，太康中又置。惠帝时有右民尚书。东晋及宋、齐并置左民尚书，梁、陈并置左户尚书，并掌户籍，兼知工官之事。后魏、北齐有度支尚书，亦左民、左户之任也。后周依《周官》，置地官府大司徒卿。隋初曰度支尚书，开皇三年改为民部，皇朝因之。贞观二十三年改为户部，明庆元年改为度支，龙朔二年改为司元太常伯，咸亨元年复为户部。光宅元年改为地官尚书，神龙元年复故。

户部尚书、侍郎之职，掌天下户口井田之政令。凡徭赋职贡之方，经费赒给之筭，藏货赢储之准，悉以咨之。其属有四：一曰户部，二曰度支，三曰金部，四曰仓部；尚书、侍郎总其职务而奉行其制命。凡中外百司之事，由于所属，皆质正焉。

<h5>侍郎</h5>

侍郎二人，正四品下。

周之地官小司徒中大夫也。汉已来尚书侍郎，今郎中之任。后周依《周官》。隋炀帝置民部侍郎，皇朝因之。贞观二十三年改为户部，明庆元年改为度支，龙朔二年改为司元少常伯，咸亨、光宅、神龙并随曹改复。

户部尚书、侍郎之职，掌天下户口井田之政令。凡徭赋职贡之方，经费赒给之筭，藏货赢储之准，悉以咨之。

<table>
	<caption>流外官</caption>
	<thead>
		<tr>
			<th>官职</th>
			<th>编制</th>
		</tr>
	</thead>
	<tbody>
		<tr>
			<td>令史</td>
			<td>十七人</td>
		</tr>
		<tr>
			<td>书令史</td>
			<td>三十四人</td>
		</tr>
		<tr>
			<td>计史</td>
			<td>一人</td>
		</tr>
		<tr>
			<td>亭长</td>
			<td>六人</td>
		</tr>
		<tr>
			<td>掌固</td>
			<td>十人</td>
		</tr>
	</tbody>
</table>

<h5>郎中</h5>

郎中二人，从五品上。

周官司徒属官有下大夫，盖郎中之任也。汉尚书郎一人主户口垦田。魏有左民郎曹，西晋兼置右民郎曹，东晋及宋、齐唯有民部曹，梁、陈为左户郎，后魏为左户曹郎，北齐有左民郎曹。隋初，民部郎曹置侍郎二人，炀帝除"侍"字，皇朝为郎中。贞观二十三年改为户部，明庆为度支，龙朔焉司元大夫，咸亨、光宅、神龙并随曹改复。

郎中、员外郎掌领天下州县户口之事。凡天下十道，任土所出而为贡赋之差。

<h5>员外郎</h5>

员外郎二人，从六品上。

周官司徒属官有上士，后周依焉，盖今员外之任也。隋开皇六年置民部员外郎，炀帝改为民曹承务郎，皇朝改为民部员外郎。贞观、明庆、龙朔、咸亨、光宅、神龙并随曹改复。

郎中、员外郎掌领天下州县户口之事。凡天下十道，任土所出而为贡赋之差。

<h5>主事</h5>

主事四人，从九品上。

隋炀帝置。

<h2>度支司</h2>

<table>
	<caption>职事官</caption>
	<thead>
		<tr>
			<th>官职</th>
			<th>编制</th>
			<th>品阶</th>
			<th>职责</th>
		</tr>
	</thead>
	<tbody>
		<tr>
			<td>郎中</td>
			<td>一人</td>
			<td>从五品上</td>
			<td rowspan="2">掌支度国用、租赋少多之数，物产丰约之宜，水陆道路之利，每岁计其所出而支其所用</td>
		</tr>
		<tr>
			<td>员外郎</td>
			<td>一人</td>
			<td>从六品上</td>
		</tr>
		<tr>
			<td>主事</td>
			<td>二人</td>
			<td>从九品上</td>
			<td>-</td>
		</tr>
	</tbody>
</table>

<table>
	<caption>流外官</caption>
	<thead>
		<tr>
			<th>官职</th>
			<th>编制</th>
		</tr>
	</thead>
	<tbody>
		<tr>
			<td>令史</td>
			<td>十六人</td>
		</tr>
		<tr>
			<td>书令史</td>
			<td>三十三人</td>
		</tr>
		<tr>
			<td>计史</td>
			<td>一人</td>
		</tr>
		<tr>
			<td>掌固</td>
			<td>四人</td>
		</tr>
	</tbody>
</table>

<h5>郎中</h5>

度支郎中一人，从五品上。

汉有度支侍郎，即郎中之任也。历魏、晋、宋、齐、后魏、北齐并有度支郎中，粱、陈、隋属侍郎，炀帝但曰"郎"。自汉、魏已来，皆度支尚书领度支郎，开皇三年，改度支尚书为民部尚书，始民部领之，皇朝因焉。武德三年加"中"字。龙朔二年改为司度大夫，咸亨元年复故。

度支郎中、员外郎掌支度国用、租赋少多之数，物产丰约之宜，水陆道路之利，每岁计其所出而支其所用。

<h5>员外郎</h5>

员外郎一人，从六品上。

隋开皇六年置，炀帝改曰承务郎，皇朝为员外郎。龙朔、咸亨随曹改复。

度支郎中、员外郎掌支度国用、租赋少多之数，物产丰约之宜，水陆道路之利，每岁计其所出而支其所用。

<h2>金部司</h2>

<table>
	<caption>职事官</caption>
	<thead>
		<tr>
			<th>官职</th>
			<th>编制</th>
			<th>品阶</th>
			<th>职责</th>
		</tr>
	</thead>
	<tbody>
		<tr>
			<td>郎中</td>
			<td>一人</td>
			<td>从五品上</td>
			<td rowspan="2">掌库藏出纳之节，金宝财货之用，权衡度量之制，皆总其文籍而颁其节制</td>
		</tr>
		<tr>
			<td>员外郎</td>
			<td>一人</td>
			<td>从六品上</td>
		</tr>
		<tr>
			<td>主事</td>
			<td>三人</td>
			<td>从九品上</td>
			<td>-</td>
		</tr>
	</tbody>
</table>

<table>
	<caption>流外官</caption>
	<thead>
		<tr>
			<th>官职</th>
			<th>编制</th>
		</tr>
	</thead>
	<tbody>
		<tr>
			<td>令史</td>
			<td>十人</td>
		</tr>
		<tr>
			<td>书令史</td>
			<td>二十一人</td>
		</tr>
		<tr>
			<td>计史</td>
			<td>一人</td>
		</tr>
		<tr>
			<td>掌固</td>
			<td>四人</td>
		</tr>
	</tbody>
</table>

<h5>郎中</h5>

金部郎中一人，从五品上。

汉置尚书郎四人，其一人主财帛委输，盖金部郎曹之任也。历魏、晋、宋、齐、后、魏、北齐并有金部郎中，梁、陈、隋焉侍郎，炀帝但曰"郎"，皇朝因之。武德三年加"中"字。龙朔二年改为司珍大夫，咸亨元年复故。

金部郎中、员外郎掌库藏出纳之节，金宝财货之用，权衡度量之制，皆总其文籍而颁其节制。

<h5>员外郎</h5>

员外郎一人，从六品上。

隋开皇六年置，炀帝改曰承务郎，皇朝为员外郎。龙朔、咸亨随曹改复。

金部郎中、员外郎掌库藏出纳之节，金宝财货之用，权衡度量之制，皆总其文籍而颁其节制。

<h2>仓部司</h2>

<table>
	<caption>职事官</caption>
	<thead>
		<tr>
			<th>官职</th>
			<th>编制</th>
			<th>品阶</th>
			<th>职责</th>
		</tr>
	</thead>
	<tbody>
		<tr>
			<td>郎中</td>
			<td>一人</td>
			<td>从五品上</td>
			<td rowspan="2">掌国之仓庚，受纳租税，出给禄廪之事</td>
		</tr>
		<tr>
			<td>员外郎</td>
			<td>一人</td>
			<td>从六品上</td>
		</tr>
		<tr>
			<td>主事</td>
			<td>三人</td>
			<td>从九品上</td>
			<td>-</td>
		</tr>
	</tbody>
</table>

<table>
	<caption>流外官</caption>
	<thead>
		<tr>
			<th>官职</th>
			<th>编制</th>
		</tr>
	</thead>
	<tbody>
		<tr>
			<td>令史</td>
			<td>十二人</td>
		</tr>
		<tr>
			<td>书令史</td>
			<td>二十三人</td>
		</tr>
		<tr>
			<td>计史</td>
			<td>一人</td>
		</tr>
		<tr>
			<td>掌固</td>
			<td>四人</td>
		</tr>
	</tbody>
</table>

<h5>郎中</h5>

仓部郎中一人，从五品上。

《周礼》地官有廪人下大夫之职，为舍人、仓人、司禄之长，掌九穀之数，赒赐稍食，以知足否，盖仓部之任也。自魏、晋、宋、齐、后魏，北齐并有仓部郎中，梁、陈为侍郎。后周地官府有司仓下大夫一人。隋初置仓部侍郎，炀帝但曰"郎"。宋、齐、梁、陈、后魏、北齐并以度支尚书领仓部；开皇三年，改度支为民部，领之。皇朝因隋，曰仓部郎，武德三年加"中"字。龙朔二年改曰司庚大夫，咸亨元年复故。

仓部郎中、员外郎掌国之仓庚，受纳租税，出给禄廪之事。

<h5>员外郎</h5>

员外郎一人，从六品上。

后周地官府有小司仓上士一人，则其任也。隋开皇六年置，炀带曰承务郎，皇朝复曰仓部员外郎。龙朔、咸亨并随曹改复。

仓部郎中、员外郎掌国之仓庚，受纳租税，出给禄廪之事。

</text>

</doc>
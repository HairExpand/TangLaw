<doc>

<text>

<h2>礼部司</h2>

<table>
	<caption>职事官</caption>
	<thead>
		<tr>
			<th>官职</th>
			<th>编制</th>
			<th>品阶</th>
			<th>职责</th>
		</tr>
	</thead>
	<tbody>
		<tr>
			<td>尚书</td>
			<td>一人</td>
			<td>正三品</td>
			<td rowspan="2">掌天下礼仪、祠祭、燕飨、贡举之政令</td>
		</tr>
		<tr>
			<td>侍郎</td>
			<td>一人</td>
			<td>正四品下</td>
		</tr>
		<tr>
			<td>郎中</td>
			<td>一人</td>
			<td>从五品上</td>
			<td rowspan="2">掌贰尚书、侍郎，举其仪制而辨其名数</td>
		</tr>
		<tr>
			<td>员外郎</td>
			<td>一人</td>
			<td>从六品上</td>
		</tr>
		<tr>
			<td>主事</td>
			<td>二人</td>
			<td>从八品下</td>
			<td>-</td>
		</tr>
	</tbody>
</table>

<table>
	<caption>流外官</caption>
	<thead>
		<tr>
			<th>官职</th>
			<th>编制</th>
		</tr>
	</thead>
	<tbody>
		<tr>
			<td>令史</td>
			<td>五人</td>
		</tr>
		<tr>
			<td>书令史</td>
			<td>十人</td>
		</tr>
		<tr>
			<td>亭长</td>
			<td>六人</td>
		</tr>
		<tr>
			<td>掌固</td>
			<td>八人</td>
		</tr>
	</tbody>
</table>

<h5>尚书</h5>

礼部尚书一人，正三品。

周之齐官卿也。汉成帝置尚书五人，其四曰客曹，主外国夷狄事。光武分六曹，吏部曹主选举、斋祀事。然则夷狄、斋祀，皆今礼部之职。东晋始置祠部尚书，常与右仆射通职，若右仆射阙，则以祠部尚书知右事。宋、齐、粱、陈皆号祠部尚书。后魏称仪曹尚书。北齐亦为祠部尚书，掌词祭、医药、死丧、赠赙等事。后周依周官，置春官府大宗伯卿一人。隋更为礼部尚书，皇切因之。龙朔二年改为司礼太常伯，咸亨元年复为礼部。光宅元年为春官尚书，神龙元年复故。

<h5>侍郎</h5>

侍郎一人，正四品下。

周之春官小宗伯中大夫也。汉已来尚书侍郎，今郎中之任。后周依周官。隋炀帝置礼部侍郎，皇朝因之。龙朔二年改为司礼少常伯，咸亨、光宅、神龙并随曹改复。

礼部尚书、侍郎之职，掌天下礼仪、祠祭、燕飨、贡举之政令。其属有四：一曰礼部，二曰祠部，三曰膳部，四曰主客；尚书、侍郎总其职务而奉行其制命。凡中外百司之事，由于所属，皆质正焉。

<h5>郎中</h5>

郎中一人，从五品上。

《周官》大宗伯属官有下大夫，盖郎中之任也。魏、晋、宋、齐、梁、陈、后魏、北齐有殿中郎、仪曹郎，而殿中掌表疏，仪曹掌吉凶礼制，皆礼部之职也。后周依《周官》。隋初，礼部曹置侍郎一人，炀帝除"侍"字，又改为仪曹。皇朝因称郎中。武德三年复为礼部，龙朔二军改为司礼大夫。咸亨、光宅、神龙随曹改复。

礼部郎中、员外郎掌贰尚书、侍郎，举其仪制而辨其名数。

<h5>员外郎</h5>

员外郎一人，从六品上。

《周官》大宗伯属官有上士，后周依焉，盖今员外郎之任也。隋开皇六年置礼部员外郎，炀帝改为仪曹承务郎。武德初改为礼部员外郎，龙朔二年改为司礼员外郎。咸亨、光宅、神龙并随曹改复。

礼部郎中、员外郎掌贰尚书、侍郎，举其仪制而辨其名数。

<h2>祠部司</h2>

<table>
	<caption>职事官</caption>
	<thead>
		<tr>
			<th>官职</th>
			<th>编制</th>
			<th>品阶</th>
			<th>职责</th>
		</tr>
	</thead>
	<tbody>
		<tr>
			<td>郎中</td>
			<td>一人</td>
			<td>从五品上</td>
			<td rowspan="2">掌祠祀享祭，天文漏刻，国忌庙讳，卜筮医药，道佛之事</td>
		</tr>
		<tr>
			<td>员外郎</td>
			<td>一人</td>
			<td>从六品上</td>
		</tr>
		<tr>
			<td>主事</td>
			<td>二人</td>
			<td>从九品上</td>
			<td>-</td>
		</tr>
	</tbody>
</table>

<table>
	<caption>流外官</caption>
	<thead>
		<tr>
			<th>官职</th>
			<th>编制</th>
		</tr>
	</thead>
	<tbody>
		<tr>
			<td>令史</td>
			<td>六人</td>
		</tr>
		<tr>
			<td>书令史</td>
			<td>十三人</td>
		</tr>
		<tr>
			<td>掌固</td>
			<td>四人</td>
		</tr>
	</tbody>
</table>

<h5>郎中</h5>

祠部郎中一人，从五品上。

东晋置。历宋、齐、梁、陈、后魏、北齐皆有祠部郎，后周春官府有典祠中大夫一人，隋有祠部郎，皇朝称郎中。龙朔二年改为司禋大夫，咸亨元年复故。

祠部郎中、员外郎掌祠祀享祭，天文漏刻，国忌庙讳，卜筮医药，道佛之事。

<h5>员外郎</h5>

员外郎一人，从六品上。

隋文帝置，炀帝为承务郎，皇朝复为祠部员外郎。龙朔、咸亨随曹改复。

祠部郎中、员外郎掌祠祀享祭，天文漏刻，国忌庙讳，卜筮医药，道佛之事。

<h2>膳部司</h2>

<table>
	<caption>职事官</caption>
	<thead>
		<tr>
			<th>官职</th>
			<th>编制</th>
			<th>品阶</th>
			<th>职责</th>
		</tr>
	</thead>
	<tbody>
		<tr>
			<td>郎中</td>
			<td>一人</td>
			<td>从五品上</td>
			<td rowspan="2">掌邦之牲豆、酒膳，辨其品数</td>
		</tr>
		<tr>
			<td>员外郎</td>
			<td>一人</td>
			<td>从六品上</td>
		</tr>
		<tr>
			<td>主事</td>
			<td>二人</td>
			<td>从九品上</td>
			<td>-</td>
		</tr>
	</tbody>
</table>

<table>
	<caption>流外官</caption>
	<thead>
		<tr>
			<th>官职</th>
			<th>编制</th>
		</tr>
	</thead>
	<tbody>
		<tr>
			<td>令史</td>
			<td>四人</td>
		</tr>
		<tr>
			<td>书令史</td>
			<td>九人</td>
		</tr>
		<tr>
			<td>掌固</td>
			<td>四人</td>
		</tr>
	</tbody>
</table>

<h5>郎中</h5>

膳部郎中一人，从五品上。

后魏职品令：太和中改定百官，都官尚书管左士郎。北齐《河清令》，改左士郎为膳部。隋亦号膳部郎，皇朝改为郎中。龙朔二年为司膳大夫，咸亨元年复故。

膳部郎中、员外郎掌邦之牲豆、酒膳，辨其品数。

<h5>员外郎</h5>

员外郎一人，从六品上。

隋文帝置，炀帝改为承务郎，皇朝复为膳部员外郎。龙朔、咸亨随曹改复。

膳部郎中、员外郎掌邦之牲豆、酒膳，辨其品数。

<h2>主客司</h2>

<table>
	<caption>职事官</caption>
	<thead>
		<tr>
			<th>官职</th>
			<th>编制</th>
			<th>品阶</th>
			<th>职责</th>
		</tr>
	</thead>
	<tbody>
		<tr>
			<td>郎中</td>
			<td>一人</td>
			<td>从五品上</td>
			<td rowspan="2">掌二王后及诸蕃朝聘之事</td>
		</tr>
		<tr>
			<td>员外郎</td>
			<td>一人</td>
			<td>从六品上</td>
		</tr>
		<tr>
			<td>主事</td>
			<td>二人</td>
			<td>从九品上</td>
			<td>-</td>
		</tr>
	</tbody>
</table>

<table>
	<caption>流外官</caption>
	<thead>
		<tr>
			<th>官职</th>
			<th>编制</th>
		</tr>
	</thead>
	<tbody>
		<tr>
			<td>令史</td>
			<td>四人</td>
		</tr>
		<tr>
			<td>书令史</td>
			<td>九人</td>
		</tr>
		<tr>
			<td>掌固</td>
			<td>四人</td>
		</tr>
	</tbody>
</table>

<h5>郎中</h5>

主客郎中一人，从五品上。

《汉旧仪》云："尚书郎四人，其一主匈奴单手营部。"盖主客之任也。至魏为南主客。晋氏主客分为左、右、南、北。东晋省。宋置主客，齐、梁、陈并因之。后魏《职品令》：太和中，吏部管南主客、北主客，祠部管左主客、右主客。北齐《河清令》，改左主客为主爵，南主客为主客，掌诸蕃杂客事。隋开皇为主客郎，大业五年改为司藩郎，皇朝为主客郎中。龙朔二年改为司藩大夫，咸亨元年复故。

主客郎中、员外郎掌二王后及诸蕃朝聘之事。

<h5>员外郎</h5>

员外郎一人，从六品上。

隋文帝置，炀帝为承务郎，皇朝为主客员外郎。龙朔、咸亨随曹改复。

主客郎中、员外郎掌二王后及诸蕃朝聘之事。

</text>

</doc>
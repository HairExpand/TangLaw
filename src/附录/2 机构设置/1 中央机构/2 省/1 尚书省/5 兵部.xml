<doc>

<text>

<h2>兵部尚书</h2>

<table>
	<caption>职事官</caption>
	<thead>
		<tr>
			<th>官职</th>
			<th>编制</th>
			<th>品阶</th>
			<th>职责</th>
		</tr>
	</thead>
	<tbody>
		<tr>
			<td>尚书</td>
			<td>一人</td>
			<td>正三品</td>
			<td rowspan="2">掌天下军卫武官选授之政令。凡军师卒戍之籍，山川要害之图，厩牧甲仗之数，悉以咨之</td>
		</tr>
		<tr>
			<td>侍郎</td>
			<td>二人</td>
			<td>正四品下</td>
		</tr>
	</tbody>
</table>
		
<h5>尚书</h5>

兵部尚书一人，正三品。

《周官》夏官卿也。汉置五曹，未有主兵之任也。魏始置五兵尚书，谓中兵、外兵、骑兵、别兵、都兵也。晋太始中，省五兵尚书；太康中，又置七兵尚书，以旧五兵尚书中兵、外兵分为左右。东晋及宋又为五兵，孝武大明二年又省之，顺帝升明元年又置。历齐、梁、陈、后魏、北齐皆置五兵尚书。后周依《周官》，置大司马卿一人。隋改为兵部尚书，皇朝因之。龙朔二年改为司戒太常伯，咸亨元年复为兵部尚书。光宅元年改为夏官尚书，神龙元年复故。

兵部尚书、侍郎之职，掌天下军卫武官选授之政令。凡军师卒戍之籍，山川要害之图，厩牧甲仗之数，悉以咨之。其属有四：一曰兵部，二曰职方，三曰驾部，四曰库部，尚书、侍郎惣其职务而奉行其制命。凡中外百司之事；由於所属；咸质正焉。

<h5>侍郎</h5>

侍郎二人，正四品下。

《周官》夏官小司马中大夫也。汉以来尚书侍郎，今郎中之任也。后周依周官。隋炀帝置兵部侍郎，皇朝因之。龙朔二年改为司戒少常伯，咸亨元件复为兵部侍郎。总章二年增置一员。光宅、神龙并隋曹改复。

兵部尚书、侍郎之职，掌天下军卫武官选授之政令。凡军师卒戍之籍，山川要害之图，厩牧甲仗之数，悉以咨之。

<h2>兵部司</h2>

<table>
	<caption>职事官</caption>
	<thead>
		<tr>
			<th>官职</th>
			<th>编制</th>
			<th>品阶</th>
			<th>职责</th>
		</tr>
	</thead>
	<tbody>
		<tr>
			<td>郎中</td>
			<td>二人</td>
			<td>从五品上</td>
			<td>一人掌考武官之勋禄品命<br/>一人掌判簿</td>
		</tr>
		<tr>
			<td>员外郎</td>
			<td>二人</td>
			<td>从六品上</td>
			<td>一人掌贡举及诸杂请之事<br/>一人掌选院</td>
		</tr>
		<tr>
			<td>主事</td>
			<td>四人</td>
			<td>从八品下</td>
			<td>-</td>
		</tr>
	</tbody>
</table>

<table>
	<caption>流外官</caption>
	<thead>
		<tr>
			<th>官职</th>
			<th>编制</th>
		</tr>
	</thead>
	<tbody>
		<tr>
			<td>令史</td>
			<td>三十七人</td>
		</tr>
		<tr>
			<td>书令史</td>
			<td>六十人</td>
		</tr>
		<tr>
			<td>制书令史</td>
			<td>十三人</td>
		</tr>
		<tr>
			<td>甲库令史</td>
			<td>十二人</td>
		</tr>
		<tr>
			<td>亭长</td>
			<td>八人</td>
		</tr>
		<tr>
			<td>掌固</td>
			<td>十二人</td>
		</tr>
	</tbody>
</table>

<h5>郎中</h5>

郎中二人，从五品上。

《周官》大司马属官有军司马下大夫，盖郎中之任也。魏有五兵郎曹，皆置郎中。晋有七兵，皆置郎中。宋有中兵、外兵、骑兵，元嘉巳后，省骑兵。齐因之。梁、陈有左中兵、右中兵、左外兵、右外兵、骑兵郎曹。皆置侍郎，亦郎中任也。后魏、北齐有左中兵、右中兵、左外兵、右外兵、都兵郎曹，并置郎中。后周依《周官》。隋初始置兵部郎曹，置侍郎一人；炀帝除"侍"字，又改为兵曹郎。武德初，依隋，三年，改为兵部郎中。龙朔二年改为司戎大夫，咸亨、光宅、神龙并随曹改复。

郎中一人，掌考武官之勋禄品命，以二十有九阶承而叙焉。

郎中一人掌判簿，以总军戎差遣之名数。

<h5>员外郎</h5>

员外郎二人，从六品上。

周官大司马属官有舆马上士，后周依焉，盖员外之任也。隋开皇六年置兵部员外郎，炀帝改为兵曹承务郎，皇朝改为兵部员外郎。龙朔二年改为司戎员外郎，咸亨、光宅、神龙并随曹改复。

员外郎一人掌贡举及诸杂请之事。

员外郎一人掌选院，谓之南曹。

<h2>职方司</h2>

<table>
	<caption>职事官</caption>
	<thead>
		<tr>
			<th>官职</th>
			<th>编制</th>
			<th>品阶</th>
			<th>职责</th>
		</tr>
	</thead>
	<tbody>
		<tr>
			<td>郎中</td>
			<td>一人</td>
			<td>从五品上</td>
			<td rowspan="2">掌天下之地图及城隍、镇戍、烽侯之数，辨其邦国、都鄙之远迩及四夷之归化者</td>
		</tr>
		<tr>
			<td>员外郎</td>
			<td>一人</td>
			<td>从六品上</td>
		</tr>
		<tr>
			<td>主事</td>
			<td>二人</td>
			<td>从九品上</td>
			<td>-</td>
		</tr>
	</tbody>
</table>

<table>
	<caption>流外官</caption>
	<thead>
		<tr>
			<th>官职</th>
			<th>编制</th>
		</tr>
	</thead>
	<tbody>
		<tr>
			<td>令史</td>
			<td>四人</td>
		</tr>
		<tr>
			<td>书令史</td>
			<td>九人</td>
		</tr>
		<tr>
			<td>掌固</td>
			<td>四人</td>
		</tr>
	</tbody>
</table>

<h5>郎中</h5>

职方郎中一人，从五品上。

《周礼》夏官有职方氏中大夫之职，掌天下之地图，主四方之职贡，职方郎中之任也。后周依《周官》。隋开皇初，始置职方侍郎一人；炀帝曰职方郎。武德三年加"中"字。至龙朔二年，改为司城大夫；成亨元年复故。

职方郎中、员外郎掌天下之地图及城隍、镇戍、烽侯之数，辨其邦国、都鄙之远迩及四夷之归化者。

<h5>员外郎</h5>

员外郎一人，从六品上。

《周礼》夏官有职方上士。俊周依《周官》。隋开皇六年置员外郎一人，炀帝改曰承务郎，皇朝为职方员外郎。龙朔、咸亨并随曹改复。

职方郎中、员外郎掌天下之地图及城隍、镇戍、烽侯之数，辨其邦国、都鄙之远迩及四夷之归化者。

<h2>驾部司</h2>

<table>
	<caption>职事官</caption>
	<thead>
		<tr>
			<th>官职</th>
			<th>编制</th>
			<th>品阶</th>
			<th>职责</th>
		</tr>
	</thead>
	<tbody>
		<tr>
			<td>郎中</td>
			<td>一人</td>
			<td>从五品上</td>
			<td rowspan="2">掌邦国之舆辇、车乘，及天下之传、驿、厩、牧官私马·牛·维畜之簿籍，辨其出入阑逸之政令，司其名数</td>
		</tr>
		<tr>
			<td>员外郎</td>
			<td>一人</td>
			<td>从六品上</td>
		</tr>
		<tr>
			<td>主事</td>
			<td>三人</td>
			<td>从九品上</td>
			<td>-</td>
		</tr>
	</tbody>
</table>

<table>
	<caption>流外官</caption>
	<thead>
		<tr>
			<th>官职</th>
			<th>编制</th>
		</tr>
	</thead>
	<tbody>
		<tr>
			<td>令史</td>
			<td>十人</td>
		</tr>
		<tr>
			<td>书令史</td>
			<td>二十四人</td>
		</tr>
		<tr>
			<td>掌固</td>
			<td>四人</td>
		</tr>
	</tbody>
</table>

<h5>郎中</h5>

驾部郎中一人，从五品上。

《周礼》夏官属有舆司马之职，盖驾部之任也。魏氏始置驾部郎曹，历晋、宋、齐、后魏、北齐并为驾部郎中，梁、陈为驾部侍郎。后周夏官府有驾部中大夫一人，隋文帝改为驾部侍郎，炀帝曰驾部郎。宋、齐左民尚书领驾部，梁、陈左民部尚书领驾部，后魏、北齐殿中尚书领驾部，隋则兵部领焉，皇朝因之。武德三年加"中"字。龙朔二年改曰司舆大夫，咸亨元年复故。

驾部郎中、员外郎掌邦国之舆辇、车乘，及天下之传、驿、厩、牧官私马·牛·维畜之簿籍，辨其出入阑逸之政令，司其名数。

<h5>员外郎</h5>

员外郎一人，从六品上。

《周礼》夏官卿有舆司马上士，后周夏官府小驾部上士一人，盖驾部员外郎之任也。隋开皇六年置，炀帝改曰承务郎，皇朝为驾部员外郎。龙朔、咸亨并随曹改复。

驾部郎中、员外郎掌邦国之舆辇、车乘，及天下之传、驿、厩、牧官私马·牛·维畜之簿籍，辨其出入阑逸之政令，司其名数。

<h2>库部司</h2>

<table>
	<caption>职事官</caption>
	<thead>
		<tr>
			<th>官职</th>
			<th>编制</th>
			<th>品阶</th>
			<th>职责</th>
		</tr>
	</thead>
	<tbody>
		<tr>
			<td>郎中</td>
			<td>一人</td>
			<td>从五品上</td>
			<td rowspan="2">掌邦国军州之戎器、仪仗，及冬至、元正之陈设，并祠祭、丧葬之羽仪，诸军州之甲仗，皆辨其出入之数，量其缮造之功，以分给焉</td>
		</tr>
		<tr>
			<td>员外郎</td>
			<td>一人</td>
			<td>从六品上</td>
		</tr>
		<tr>
			<td>主事</td>
			<td>二人</td>
			<td>从九品上</td>
			<td>-</td>
		</tr>
	</tbody>
</table>

<table>
	<caption>流外官</caption>
	<thead>
		<tr>
			<th>官职</th>
			<th>编制</th>
		</tr>
	</thead>
	<tbody>
		<tr>
			<td>令史</td>
			<td>七人</td>
		</tr>
		<tr>
			<td>书令史</td>
			<td>十五人</td>
		</tr>
		<tr>
			<td>掌固</td>
			<td>四人</td>
		</tr>
	</tbody>
</table>

<h5>郎中</h5>

库部郎中一人，从五品上。

《周礼》夏官有司甲下大夫，为司戈盾、弓矢之长，各辨其物以待军事，今库部郎中之任也。魏氏始置库部郎曹，历晋、宋、齐、后魏、北齐并有库部郎中，梁、陈为侍郎。后周夏官府有武藏中大夫一人，隋文帝为库部侍郎，炀帝曰库部郎。宋、齐、梁、陈并都官尚书领库部，后魏、北齐度支尚书领，隋则兵部尚书领焉。武德三年加"中"字。龙朔二年改为司库大夫，咸亨元年复故。

库部郎中、员外郎掌邦国军州之戎器、仪仗，及冬至、元正之陈设，并祠祭、丧葬之羽仪，诸军州之甲仗，皆辨其出入之数，量其缮造之功，以分给焉。

<h5>员外郎</h5>

员外郎一人，从六品上。

《周礼》夏官卿有司兵中士，后周有小武藏下大夫一人，盖今库部员外郎之任也。隋开皇六年置，炀帝改曰承务郎，皇朝为库部员外郎。龙朔、咸亨随曹改复。

库部郎中、员外郎掌邦国军州之戎器、仪仗，及冬至、元正之陈设，并祠祭、丧葬之羽仪，诸军州之甲仗，皆辨其出入之数，量其缮造之功，以分给焉。

</text>

</doc>
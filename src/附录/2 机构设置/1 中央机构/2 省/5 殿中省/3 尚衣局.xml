<doc>

<text>
　
<table>
	<caption>职事官</caption>
	<thead>
		<tr>
			<th>官职</th>
			<th>编制</th>
			<th>品阶</th>
			<th>职责</th>
		</tr>
	</thead>
	<tbody>
		<tr>
			<td>奉御</td>
			<td>二人</td>
			<td>从五品上</td>
			<td rowspan="2">奉御掌供天子衣服，详其制度，辨其名数，而供其进御</td>
		</tr>
		<tr>
			<td>直长</td>
			<td>四人</td>
			<td>正七品下</td>
		</tr>
	</tbody>
</table>
　　
<table>
	<caption>流外官</caption>
	<thead>
		<tr>
			<th>官职</th>
			<th>编制</th>
		</tr>
	</thead>
	<tbody>
		<tr>
			<td>书令史</td>
			<td>三人</td>
		</tr>
		<tr>
			<td>书吏</td>
			<td>四人</td>
		</tr>
		<tr>
			<td>主衣</td>
			<td>十六人</td>
		</tr>
		<tr>
			<td>掌固</td>
			<td>四人</td>
		</tr>
	</tbody>
</table>

<h5>奉御</h5>

奉御二人，从五品上。

《周礼》有司服中士二人，"掌王吉凶衣服，辨其名物与其用事"。战国有尚衣、尚冠之职。秦、汉少府属官有御府令、丞，掌供御服。后汉又掌宦者，典官作中衣服及补浣之事。魏因之。晋属光禄勋，东晋省。宋大明中，改尚方曰左、右御府，各置令、丞一人。后废帝初，省御府，置中署，隶右尚方；其后又置。至齐高祖省，文帝又置。初，宋氏用三品勋位，明帝改用二品，准南台御屯，掌金银、彩帛，凡诸造作，以供奉，及妃、主、六宫。梁、陈无御府，其职隶在尚方。后魏有掌服郎，从六品上。北齐门下省统主衣局都统、子统各二人。后周有司服上士二人、中士二人。隋门下省有御府局监二人，大业三年分属殿内省，其后又改为尚衣局。皇朝因之。龙朔二年改为奉冕大夫，咸亨元年复旧。

尚衣奉御掌供天子衣服，详其制度，辨其名数，而供其进御；直长为之贰。

<h5>直长</h5>

直长四人，正七品下。

隋改御府为尚衣局，始置直长，领主衣。皇朝因之。

尚衣奉御掌供天子衣服，详其制度，辨其名数，而供其进御；直长为之贰。

<h5>主衣</h5>

主衣十六人。

隋置，皇朝因之。

</text>

</doc>
<table>
	<caption>职事官</caption>
	<thead>
		<tr>
			<th>官职</th>
			<th>编制</th>
			<th>品阶</th>
			<th>职责</th>
		</tr>
	</thead>
	<tbody>
		<tr>
			<td>奉御</td>
			<td>二人</td>
			<td>从五品上</td>
			<td rowspan="2">掌内外闲厩之马，辨其粗良，而率其习驭</td>
		</tr>
		<tr>
			<td>直长</td>
			<td>十人</td>
			<td>正七品下</td>
		</tr>
		<tr>
			<td>奉乘</td>
			<td>十八人</td>
			<td>正九品下</td>
			<td>掌率习驭、掌闲、驾士及秣饲之法</td>
		</tr>
		<tr>
			<td>司库</td>
			<td>一人</td>
			<td>正九品下</td>
			<td>掌鞍辔乘具</td>
		</tr>
		<tr>
			<td>司禀</td>
			<td>二人</td>
			<td>正九品下</td>
			<td>掌藁秸出纳</td>
		</tr>
	</tbody>
</table>
　　
<table>
	<caption>流外官</caption>
	<thead>
		<tr>
			<th>官职</th>
			<th>编制</th>
			<th>职责</th>
		</tr>
	</thead>
	<tbody>
		<tr>
			<td>书令史</td>
			<td>六人</td>
			<td>-</td>
		</tr>
		<tr>
			<td>书吏</td>
			<td>十四人</td>
			<td>-</td>
		</tr>
		<tr>
			<td>典事</td>
			<td>五人</td>
			<td>掌六闲粟草</td>
		</tr>
		<tr>
			<td>习驭</td>
			<td>五百人</td>
			<td>掌调习六闲之马</td>
		</tr>
		<tr>
			<td>掌闲</td>
			<td>五千人</td>
			<td>掌分饲养六闲之马</td>
		</tr>
		<tr>
			<td>兽医</td>
			<td>七十人</td>
			<td>掌疗马病</td>
		</tr>
		<tr>
			<td>掌固</td>
			<td>四人</td>
			<td>-</td>
		</tr>
	</tbody>
</table>

<h5>奉御</h5>

奉御二人，从五品上。

自秦、汉已来，其职皆在太仆。北齐大仆骅骝署有奉乘十人，管十二闲马。隋炀帝取之，置尚乘局。皇朝因之，增置奉御四人：一人掌左六闲马；一人掌右六闲马；一人掌粟草、饲丁请受配给，及勾勘出入破用之事；一人掌鞍鞯辔勒，供马调度，及疗马医药料度之事。龙朔二年改为奉驾大夫，咸亨元年复故。开元二十三年减置二人。先是别置闲厩使，因隶焉，犹属殿中。

尚乘奉御掌内外闲厩之马，辨其粗良，而率其习驭；直长为之贰。

<h5>直长</h5>

直长十人，正七品下。

隋炀帝置十四人，皇朝因之，开元二十三年减四人。

尚乘奉御掌内外闲厩之马，辨其粗良，而率其习驭；直长为之贰。

<h5>奉乘</h5>

奉乘十八人，正九品下。

后魏有奉乘郎，从五品下。后周左、右厩各有奉乘二十人。隋炀帝置尚乘局，有奉乘十人。皇朝加置二十四人，每闲二人。开元二十三年减六人。

奉乘掌率习驭、掌闲、驾士及秣饲之法。

<h5>习驭</h5>

习驭五百人。

后周左、右厩各有驭夫一百二十人，皇朝加置习驭五百人，掌调习六闲之马。

<h5>掌闲</h5>

掌闲五千人。

皇朝置，掌分饲养六闲之马。

<h5>司库</h5>

司库一人，正九品下。

皇朝初置二人，掌六闲库物。开元二十三年减。

司库掌鞍辔乘具。

<h5>司禀</h5>

司禀二人，正九品下。

皇朝置之。

司禀掌藁秸出纳。

<h5>典事</h5>

典事五人。

皇朝置，掌六闲粟草。

<h5>兽医</h5>

兽医七十人。

周礼有兽医下士，掌疗畜兽之疾病；又有巫马下士二人、医四人，掌知马祖、先牧、马社、马步之神，养疾马，以药攻马疾也。北齐内厩局有马医二人。皇朝置兽医，掌疗左、右六闲之马。）

兽医掌疗马病。（凡马病，灌而行之，观其病之所发。疗马病有五劳：一曰筋劳，二曰骨劳，三曰皮劳，四曰气劳，五曰血劳。久步则生筋劳，久立则生骨劳，久汗不乾则生皮劳，汗未差燥而饲饮之则生气势，驱驰无节则生血劳。有伤寒者，有伤热者，有疡者，咸据经方以疗焉。）

<h2>大将军</h2>　
　　
<table>
	<caption>职事官</caption>
	<thead>
		<tr>
			<th>官职</th>
			<th>编制</th>
			<th>品阶</th>
			<th>职责</th>
		</tr>
	</thead>
	<tbody>
		<tr>
			<td>大将军</td>
			<td>一人</td>
			<td>正三品</td>
			<td rowspan="2">掌宫中及京城昼夜巡警之法，以执御非违</td>
		</tr>
		<tr>
			<td>将军</td>
			<td>二人</td>
			<td>从三品</td>
		</tr>
		<tr>
			<td>司阶</td>
			<td>二人</td>
			<td>正六品上</td>
			<td>-</td>
		</tr>
		<tr>
			<td>中候</td>
			<td>三人</td>
			<td>正七品下</td>
			<td>-</td>
		</tr>
		<tr>
			<td>司戈</td>
			<td>五人</td>
			<td>正八品下</td>
			<td>-</td>
		</tr>
		<tr>
			<td>执戟</td>
			<td>五人</td>
			<td>正九品下</td>
			<td>-</td>
		</tr>
	</tbody>
</table>

<h5>大将军</h5>

大将军各一人，正三品。

《汉书百官表》："中尉，秦官，掌徼巡京师。武帝太初元年更名执金吾，秩中二千石，有两丞、候、司马、千人。属官有中垒、寺互、武库、都船四令·丞。又式道左、右、中候及京、辅都尉皆属焉。"又后汉掌宫外及京师盗贼、水火，考按疑事；卫尉巡行宫中，执金吾徼巡宫外，相为表里，所以戒不虞也。汉末，魏武执政，复为中尉。晋、宋、齐、梁、陈并不置。后魏虽有中尉之职，改御史中丞名之。至后周，置武环率、武候率，各下大夫二人。至隋，置左、右武候府，各大将军一人、将军三人，掌车驾出入，先驱后殿；昼夜巡察，执捕奸非；烽候道路，水草所宜。巡狩师田，掌其营禁。大业三年，改为左、右候卫；四年，各增置察非掾二人，专纠弹之事。皇朝因之。龙朔二年，改为左、右金吾卫。

左、右金吾卫大将军·将军之职，掌宫中及京城昼夜巡警之法，以执御非违，凡翊府及同轨等五十府皆属焉。

凡车驾出入，则率其属以清游队建白泽旗、朱雀旗以先驱，又以玄武队建玄武旗以后殿，余依卤簿之法以从。若巡狩师田，则执其左、右营卫之禁。

凡翊卫翊府、同轨·宾图等五十府彍骑、卫士应番上者，各配所职焉。（又置引驾三卫六十人，并于左、右卫取明闲队仗法用，兼能纠弹事者充，分为五番上下；仍于诸卫翊卫队正内取五人为主帅，番别配一人检校。又置引驾佽飞六十六人，于当卫简取越骑射者充，分为六番上下，番别置主帅一人。）

<h5>将军</h5>

将军各二人，从三品。

皇朝因隋置三人，贞观中减置二人。

左、右金吾卫大将军·将军之职，掌宫中及京城昼夜巡警之法，以执御非违。

<h5>司阶</h5>

司阶各二人，正六品上。

<h5>中候</h5>

中候各三人，正七品下。

<h5>司戈</h5>

司戈各五人，正八品下。

<h5>执戟</h5>

执戟各五人，正九品下。

<h2>长史</h2>　

<table>
	<caption>职事官</caption>
	<thead>
		<tr>
			<th>官职</th>
			<th>编制</th>
			<th>品阶</th>
			<th>职责</th>
		</tr>
	</thead>
	<tbody>
		<tr>
			<td>长史</td>
			<td>一人</td>
			<td>从六品上</td>
			<td>掌判诸曹、翊府及同轨、宝图等五十府之事，阅其仪仗、兵马</td>
		</tr>
	</tbody>
</table>

<table>
	<caption>流外官</caption>
	<thead>
		<tr>
			<th>官职</th>
			<th>编制</th>
		</tr>
	</thead>
	<tbody>
		<tr>
			<td>亭长</td>
			<td>二人</td>
		</tr>
		<tr>
			<td>掌固</td>
			<td>四人</td>
		</tr>
	</tbody>
</table>

<h5>长史</h5>

长史各一人，从六品上。

隋左、右武候府有长史、录事·仓·兵·骑·铠等曹，皇朝因之。诸曹已具上说。

长史掌判诸曹、翊府及同轨、宝图等五十府之事，阅其仪仗、兵马。

凡文簿典职，廪料请给，番第上下，皆审其事而总制之。

<h2>录事</h2>　

<table>
	<caption>职事官</caption>
	<thead>
		<tr>
			<th>官职</th>
			<th>编制</th>
			<th>品阶</th>
			<th>职责</th>
		</tr>
	</thead>
	<tbody>
		<tr>
			<td>录事参军事</td>
			<td>一人</td>
			<td>正八品上</td>
			<td>掌所受翊府、外府及诸卫百司之事，以发付勾检</td>
		</tr>
	</tbody>
</table>

<table>
	<caption>流外官</caption>
	<thead>
		<tr>
			<th>官职</th>
			<th>编制</th>
		</tr>
	</thead>
	<tbody>
		<tr>
			<td>录事</td>
			<td>一人</td>
		</tr>
		<tr>
			<td>史</td>
			<td>二人</td>
		</tr>
	</tbody>
</table>

<h5>录事参军事</h5>

录事参军事各一人，正八品上。

录事参军事掌所受翊府、外府及诸卫百司之事，以发付勾检。

<h2>仓曹</h2>　

<table>
	<caption>职事官</caption>
	<thead>
		<tr>
			<th>官职</th>
			<th>编制</th>
			<th>品阶</th>
			<th>职责</th>
		</tr>
	</thead>
	<tbody>
		<tr>
			<td>仓曹参军事</td>
			<td>二人</td>
			<td>正八品下</td>
			<td>掌翊府、外府之文官职员</td>
		</tr>
	</tbody>
</table>

<table>
	<caption>流外官</caption>
	<thead>
		<tr>
			<th>官职</th>
			<th>编制</th>
		</tr>
	</thead>
	<tbody>
		<tr>
			<td>府</td>
			<td>二人</td>
		</tr>
		<tr>
			<td>史</td>
			<td>四人</td>
		</tr>
	</tbody>
</table>

<h5>仓曹参军事</h5>

仓曹参军事各二人，正八品下。

仓曹掌翊府、外府文官职员。

<h2>兵曹</h2>　

<table>
	<caption>职事官</caption>
	<thead>
		<tr>
			<th>官职</th>
			<th>编制</th>
			<th>品阶</th>
			<th>职责</th>
		</tr>
	</thead>
	<tbody>
		<tr>
			<td>兵曹参军事</td>
			<td>二人</td>
			<td>正八品下</td>
			<td>掌翊府、外府之武官职员</td>
		</tr>
	</tbody>
</table>

<table>
	<caption>流外官</caption>
	<thead>
		<tr>
			<th>官职</th>
			<th>编制</th>
		</tr>
	</thead>
	<tbody>
		<tr>
			<td>府</td>
			<td>三人</td>
		</tr>
		<tr>
			<td>史</td>
			<td>五人</td>
		</tr>
	</tbody>
</table>

<h5>兵曹参军事</h5>

兵曹参军事各二人，正八品下。

兵曹掌翊府、外府武官职员。

<h2>骑曹</h2>　

<table>
	<caption>职事官</caption>
	<thead>
		<tr>
			<th>官职</th>
			<th>编制</th>
			<th>品阶</th>
			<th>职责</th>
		</tr>
	</thead>
	<tbody>
		<tr>
			<td>骑曹参军事</td>
			<td>一人</td>
			<td>正八品下</td>
			<td>掌外府兵马杂畜簿帐及牧养之事</td>
		</tr>
	</tbody>
</table>

<table>
	<caption>流外官</caption>
	<thead>
		<tr>
			<th>官职</th>
			<th>编制</th>
		</tr>
	</thead>
	<tbody>
		<tr>
			<td>府</td>
			<td>二人</td>
		</tr>
		<tr>
			<td>史</td>
			<td>四人</td>
		</tr>
	</tbody>
</table>

<h5>骑曹参军事</h5>

骑曹参军事各一人，正八品下。

骑曹掌外府兵马杂畜簿帐及牧养之事。

凡诸卫马承直配于金吾巡检游奕者，每月四十有五匹，皆季请其料，随以给之。

<h2>胄曹</h2>　

<table>
	<caption>职事官</caption>
	<thead>
		<tr>
			<th>官职</th>
			<th>编制</th>
			<th>品阶</th>
			<th>职责</th>
		</tr>
	</thead>
	<tbody>
		<tr>
			<td>胄曹参军事</td>
			<td>一人</td>
			<td>正八品下</td>
			<td>掌诸曹、翊府及外府军戎器械，及其公廨兴造，决罚之事</td>
		</tr>
	</tbody>
</table>

<table>
	<caption>流外官</caption>
	<thead>
		<tr>
			<th>官职</th>
			<th>编制</th>
		</tr>
	</thead>
	<tbody>
		<tr>
			<td>府</td>
			<td>三人</td>
		</tr>
		<tr>
			<td>史</td>
			<td>三人</td>
		</tr>
	</tbody>
</table>

<h5>胄曹参军事</h5>

胄曹参军事各一人，正八品下。

胄曹掌诸曹、翊府及外府军戎器械，及其公廨兴造，决罚之事。

凡大朝会行从，给青龙旗、六纛、槊之类于卫尉，事毕，本而归之。

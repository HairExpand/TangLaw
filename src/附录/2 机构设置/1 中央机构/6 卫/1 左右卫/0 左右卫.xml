<h2>大将军</h2>　
　　
<table>
	<caption>职事官</caption>
	<thead>
		<tr>
			<th>官职</th>
			<th>编制</th>
			<th>品阶</th>
			<th>职责</th>
		</tr>
	</thead>
	<tbody>
		<tr>
			<td>大将军</td>
			<td>一人</td>
			<td>正三品</td>
			<td rowspan="2">掌统领宫廷警卫之法令</td>
		</tr>
		<tr>
			<td>将军</td>
			<td>二人</td>
			<td>从三品</td>
		</tr>
		<tr>
			<td>司阶</td>
			<td>二人</td>
			<td>正六品上</td>
			<td>-</td>
		</tr>
		<tr>
			<td>中候</td>
			<td>三人</td>
			<td>正七品下</td>
			<td>-</td>
		</tr>
		<tr>
			<td>司戈</td>
			<td>五人</td>
			<td>正八品下</td>
			<td>-</td>
		</tr>
		<tr>
			<td>执戟</td>
			<td>五人</td>
			<td>正九品下</td>
			<td>-</td>
		</tr>
		<tr>
			<td>奉车都尉</td>
			<td>五人</td>
			<td>从五品下</td>
			<td>-</td>
		</tr>
	</tbody>
</table>

<h5>大将军</h5>

大将军各一人，正三品。

《周礼》："制军：万二千五百人为军。天子六军，大国三军，次国二军，小国一军。军将皆命卿。"《六韬》曰："古之王者遣将授钺，曰：'从此，上至天，下至地，将军任也。'"战国亦有其职。秦、汉始置卫将军，后汉及魏并因之，然增其班秩。晋文帝置台，又置中卫将军。武帝受命，分为左、右二卫，各将军一人，品第四，银章、青绶，武冠，绛朝服，佩水苍玉。宋、齐因之。建元二年，诏二卫将军日暮常一人宿。永明元年，诏二卫仪从可增为九十人。又，左卫领营五十，司马二十五人；右卫领营四十，司马二十人。梁左、右卫将军班第十二，陈秩二千石。后魏从二品，太和二十二年，降为第三品。北齐因之。隋左·右卫、左·右武卫、左·右候、左·右武候、左·右领军、左·右率府各有大将军一人，所谓十二卫大将军也。然自两汉至北齐，大将军位视三公；至隋，十二大将军直为武职，位左、右省台之下，与古大将军但名号同，而统务别。至开皇末年，罢十二卫大将军员。炀帝大业三年，复置左、右卫为左、右翊卫，其所领名为骁骑。皇朝复左、右卫府，官属与《隋令》略同。龙朔二年除"府"字。

左·右卫大将军、将军之职，掌统领宫廷警卫之法令，以督其属之队仗，而总诸曹之职务。凡亲、勋、翊五中郎将府及折冲府所隶者，皆总制焉。

凡大朝会，率其属以黄质鍪·甲·铠、黄弓箭、黄刀、黄、黄麾、黄麾、麒麟旗、角端旗、赤熊旗之类，为左、右厢之仪仗。每月，亲、勋、翊五府之三卫及折冲府之骁骑应番上者，各受其名簿，以配所职。

凡宿卫内廊閤门外，分为五仗，（一曰供奉，二曰亲仗，三曰勋仗，四曰翊仗，五曰散手仗。）皆坐于东、西廊下。若御坐正殿，则立于两阶之次。在正门之内，则以挟门队坐于东、西厢。承天、嘉德二门之内，皆大将军守之。诸门及内厢宿卫之仗，无将军者，则以中郎将一人权代其职。若大驾行幸，则如卤簿之法以从。

<h5>将军</h5>

将军各二人，从三品。

后魏永光元年，始增置左、右卫将军鱼一人，从三品上，太和二十二年，降为第三品。北齐左、右卫府各将军一人，各武卫将军二人，皆有司马、功曹、主簿、录事等员。隋左、右卫将军各二人，皇朝因之。

左·右卫大将军、将军之职，掌统领宫廷警卫之法令，以督其属之队仗，而总诸曹之职务。

<h5>司阶</h5>

司阶各二人，正六品上。

<h5>中候</h5>

中候各三人，正七品下。

<h5>司戈</h5>

司戈各五人，正八品下。

<h5>执戟</h5>

执戟各五人，正九品下。

<h5>奉车都尉</h5>

奉车都尉各五人，从五品下。

<h2>长史</h2>　

<table>
	<caption>职事官</caption>
	<thead>
		<tr>
			<th>官职</th>
			<th>编制</th>
			<th>品阶</th>
			<th>职责</th>
		</tr>
	</thead>
	<tbody>
		<tr>
			<td>长史</td>
			<td>一人</td>
			<td>从六品上</td>
			<td>掌判诸曹、亲·勋·翊五府及武安、武成等五十府之事，以阅兵仗、羽仪、车马</td>
		</tr>
	</tbody>
</table>

<table>
	<caption>流外官</caption>
	<thead>
		<tr>
			<th>官职</th>
			<th>编制</th>
		</tr>
	</thead>
	<tbody>
		<tr>
			<td>亭长</td>
			<td>二人</td>
		</tr>
		<tr>
			<td>掌固</td>
			<td>四人</td>
		</tr>
	</tbody>
</table>

<h5>长史</h5>

长史各一人，从六品上。

《晋职官志》云："武帝置左、右卫，各有长史、司马员。过江，罢长史。"历宋、齐、梁、陈、后魏、北齐，唯有司马，无长史。至隋，左、右卫各置长史一人，皇朝因之。

长史掌判诸曹、亲·勋·翊五府及武安、武成等五十府之事，以阅兵仗、羽仪、车马。

凡文簿典职，廪料请给，卒伍军团之名数，器械粮储之主守，大事则从其长，小事则专达。季秋，则以庶官之状赞大将军考课而升降焉。

<h2>录事</h2>　

<table>
	<caption>职事官</caption>
	<thead>
		<tr>
			<th>官职</th>
			<th>编制</th>
			<th>品阶</th>
			<th>职责</th>
		</tr>
	</thead>
	<tbody>
		<tr>
			<td>录事参军事</td>
			<td>一人</td>
			<td>正八品上</td>
			<td>掌印，及受诸曹、五府及外府百司所由之事以发付，勾检稽失</td>
		</tr>
	</tbody>
</table>

<table>
	<caption>流外官</caption>
	<thead>
		<tr>
			<th>官职</th>
			<th>编制</th>
		</tr>
	</thead>
	<tbody>
		<tr>
			<td>录事</td>
			<td>一人</td>
		</tr>
		<tr>
			<td>史</td>
			<td>二人</td>
		</tr>
	</tbody>
</table>

<h5>录事参军事</h5>

录事参军事各一人，正八品上。

晋元帝初为镇东大将军，置录事参军一人。梁皇弟、皇子府有中录事参军及录事参军各一人。后魏二大、二公府及第一、第二、第三品将军府，及始蕃王、二蕃王、三蕃王府各有录事参军员。北齐因之。隋左、右卫府各有录事参军一人，皇朝因之。

录事参军掌印，及受诸曹、五府及外府百司所由之事以发付，勾检稽失。

<h2>仓曹</h2>　

<table>
	<caption>职事官</caption>
	<thead>
		<tr>
			<th>官职</th>
			<th>编制</th>
			<th>品阶</th>
			<th>职责</th>
		</tr>
	</thead>
	<tbody>
		<tr>
			<td>仓曹参军事</td>
			<td>二人</td>
			<td>正八品下</td>
			<td>掌五府、外府之文官职员</td>
		</tr>
	</tbody>
</table>

<table>
	<caption>流外官</caption>
	<thead>
		<tr>
			<th>官职</th>
			<th>编制</th>
		</tr>
	</thead>
	<tbody>
		<tr>
			<td>府</td>
			<td>二人</td>
		</tr>
		<tr>
			<td>史</td>
			<td>四人</td>
		</tr>
	</tbody>
</table>

<h5>仓曹参军事</h5>

仓曹参军事各二人，正八品下。

晋元帝为镇东大将军，有仓曹参军一人。宋高祖相府亦置。后号与录事参军同置，北齐因之。隋左、右卫府各仓曹参军一人，皇朝因之，置二人。

仓曹掌五府、外府之文官职员。

凡勋阶、考课、假使、禄俸及公廨、财物、田园、食料之事，皆掌制之。

<h2>兵曹</h2>　

<table>
	<caption>职事官</caption>
	<thead>
		<tr>
			<th>官职</th>
			<th>编制</th>
			<th>品阶</th>
			<th>职责</th>
		</tr>
	</thead>
	<tbody>
		<tr>
			<td>兵曹参军事</td>
			<td>二人</td>
			<td>正八品下</td>
			<td>掌五府、外府之武官职员</td>
		</tr>
	</tbody>
</table>

<table>
	<caption>流外官</caption>
	<thead>
		<tr>
			<th>官职</th>
			<th>编制</th>
		</tr>
	</thead>
	<tbody>
		<tr>
			<td>府</td>
			<td>四人</td>
		</tr>
		<tr>
			<td>史</td>
			<td>七人</td>
		</tr>
	</tbody>
</table>

<h5>兵曹参军事</h5>

兵曹参军事各二人，正八品下。

晋代与仓曹同置。

兵曹掌五府、外府之武官职员。

凡番第上下，簿书名数，皆受而过大将军以配焉。

<h2>骑曹</h2>　

<table>
	<caption>职事官</caption>
	<thead>
		<tr>
			<th>官职</th>
			<th>编制</th>
			<th>品阶</th>
			<th>职责</th>
		</tr>
	</thead>
	<tbody>
		<tr>
			<td>骑曹参军事</td>
			<td>一人</td>
			<td>正八品下</td>
			<td>掌外府马及杂畜之簿帐</td>
		</tr>
	</tbody>
</table>

<table>
	<caption>流外官</caption>
	<thead>
		<tr>
			<th>官职</th>
			<th>编制</th>
		</tr>
	</thead>
	<tbody>
		<tr>
			<td>府</td>
			<td>二人</td>
		</tr>
		<tr>
			<td>史</td>
			<td>四人</td>
		</tr>
	</tbody>
</table>

<h5>骑曹参军事</h5>

骑曹参军事各一人，正八品下。

魏司马景王为大将军，有骑兵掾一人。宋高祖有相府骑兵参军一人。隋左、右卫府有骑兵曹参军一人，皇朝因之，其后改为骑曹。

骑曹掌外府马及杂畜之簿帐。

凡府马之外直者，以近及远，分为七番，月一替。

凡左、右厢之使以奉敕出宫城外追事者，皆给马遣之。

<h2>胄曹</h2>　

<table>
	<caption>职事官</caption>
	<thead>
		<tr>
			<th>官职</th>
			<th>编制</th>
			<th>品阶</th>
			<th>职责</th>
		</tr>
	</thead>
	<tbody>
		<tr>
			<td>胄曹参军事</td>
			<td>一人</td>
			<td>正八品下</td>
			<td>掌其戎仗器械及公廨兴造、决罚之事</td>
		</tr>
	</tbody>
</table>

<table>
	<caption>流外官</caption>
	<thead>
		<tr>
			<th>官职</th>
			<th>编制</th>
		</tr>
	</thead>
	<tbody>
		<tr>
			<td>府</td>
			<td>三人</td>
		</tr>
		<tr>
			<td>史</td>
			<td>三人</td>
		</tr>
	</tbody>
</table>

<h5>胄曹参军事</h5>

胄曹参军事各一人，正八品下。

晋元帝为镇东大将军，有铠曹参军。宋高祖为相亦有之。《齐职仪》云："左、右铠曹一人。"隋左、右卫府有铠曹行参军一人，皇朝因之。长安中改为胄曹，神龙初复为铠曹，开元初复为胄曹。

胄曹掌其戎仗器械及公廨兴造、决罚之事。

凡大朝会行从应诸黄质甲铠、弓箭之属，则受之于卫尉。事毕，本而归之；若有不应归者，留贮于卫库。

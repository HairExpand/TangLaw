<doc>

<text>

<table>
	<caption>职事官</caption>
	<thead>
		<tr>
			<th>官职</th>
			<th>编制</th>
			<th>品阶</th>
			<th>职责</th>
		</tr>
	</thead>
	<tbody>
		<tr>
			<td>奉御</td>
			<td>二人</td>
			<td>从五品上</td>
			<td rowspan="2">掌舆辇、伞扇之事，分其次叙，而辨其名数</td>
		</tr>
		<tr>
			<td>直长</td>
			<td>四人</td>
			<td>正七品下</td>
		</tr>
		<tr>
			<td>掌辇</td>
			<td>二人</td>
			<td>正九品下</td>
			<td>掌率主辇以供其事</td>
		</tr>
	</tbody>
</table>
　　
<table>
	<caption>流外官</caption>
	<thead>
		<tr>
			<th>官职</th>
			<th>编制</th>
		</tr>
	</thead>
	<tbody>
		<tr>
			<td>书令史</td>
			<td>二人</td>
		</tr>
		<tr>
			<td>书吏</td>
			<td>四人</td>
		</tr>
		<tr>
			<td>掌扇</td>
			<td>六十人</td>
		</tr>
		<tr>
			<td>掌翰</td>
			<td>三十人</td>
		</tr>
		<tr>
			<td>主辇</td>
			<td>四十三人</td>
		</tr>
		<tr>
			<td>奉举</td>
			<td>十五人</td>
		</tr>
		<tr>
			<td>掌固</td>
			<td>六人</td>
		</tr>
	</tbody>
</table>

<h5>奉御</h5>

奉御二人，从五品上。

周祀："小司徒中大夫二人，掌六畜、车辇。"又："巾车下大夫二人，掌王后之五辂，辇车组挽，有翣羽盖。"古谓人牵为辇，春秋宋万以乘车辇其母。秦始皇乃去其轮而舆之，汉代遂为人君之乘。后汉有乘舆六辇。魏、晋小出则乘之，及过江而亡。太元中，谢安率意而作，及破符坚得之，形制无差，大小如一，时人嗟其默识。宋武执慕容超，获金钲辇。古之辇舆，大率以六尺为度，齐武帝造大、小二辇，雕饰甚工，下桐辕轭，悉金花鍰兽。梁大辇中方八尺，左、右开四望，金鸾栖轭。隋有六辇，大礼皆乘之。秦、汉、魏、晋并太仆属官车府令掌之，东晋省太仆，遂隶尚书驾部。宋、齐、梁、陈车府、乘黄令·丞掌之，后魏、北齐则乘黄、车府令兼掌之，后周则司车辂主之，隋又乘黄、车府令兼掌之。炀帝置殿内省尚辇局奉御二人，正五品。皇朝因之，为从五品上。龙朔二年改为奉辇大夫，咸亨元年复旧。

尚辇奉御掌舆辇、伞扇之事，分其次叙，而辨其名数；直长为之贰。

凡大朝会则陈于庭，大祭祀则陈于庙。（辇有七：一曰大凤辇，二曰大芳辇，三曰仙游辇，四曰小轻辇，五曰芳亭辇，六曰大玉辇，七曰小玉辇。举有三：一曰五色轝，二曰常平轝，其用如七辇之仪；三曰腰轝，则常御焉。）

凡大朝会及祭祀，则出之于内；既事，复进而藏之。

凡伞扇，大朝会则伞二、翰一，陈之于庭；（孔雀扇一百五十有六，分居左、右。旧，翟尾扇，开元初，改为绣孔雀以省。）
若常听朝，皆去扇，左、右各留其三，以备常仪。（崔豹《古今注》云："华盖，黄帝所作也。与蚩尤战于涿鹿之野，常有五色云气、金枝玉叶止于帝上，有花之象，故因作华盖也。"《通俗文》曰："张帛避雨谓之伞盖。"《古今注》曰："翟尾扇起于殷代，高宗有雊雉之祥，服章多用翟羽。周制以为王后、夫人之车服，舆辇有婴，即缉翟羽为扇婴，以障蔽翳风尘也。"）

<h5>直长</h5>

直长四人，正七品下。

隋炀帝置，皇朝因之，又置掌扇、掌翰等员，掌执扇及执纸、笔、砚杂供奉之事。

尚辇奉御掌舆辇、伞扇之事，分其次叙，而辨其名数；直长为之贰。

<h5>掌辇</h5>

掌辇二人，正九品下。

皇朝初置四人，开元二十三年减二人，又置主辇、奉轝等员。掌率主辇以供其事。

<h5>主辇</h5>

主辇四十二人。

皇朝置，凡七辇，辇六人。

<h5>奉轝</h5>

奉轝十五人。

皇朝置之。　

</text>

</doc>
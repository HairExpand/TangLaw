<doc>

<text>

<table>
	<caption>职事官</caption>
	<thead>
		<tr>
			<th>官职</th>
			<th>编制</th>
			<th>品阶</th>
			<th>职责</th>
		</tr>
	</thead>
	<tbody>
		<tr>
			<td>监</td>
			<td>六人</td>
			<td>正六品下</td>
			<td>掌内宣传</td>
		</tr>
		<tr>
			<td>内谒者</td>
			<td>十二人</td>
			<td>从八品下</td>
			<td>掌诸亲命妇朝集班位</td>
		</tr>
		<tr>
			<td>内寺伯</td>
			<td>二人</td>
			<td>正七品下</td>
			<td>掌糺察诸不法之事</td>
		</tr>
	</tbody>
</table>

<table>
	<caption>流外官</caption>
	<thead>
		<tr>
			<th>官职</th>
			<th>编制</th>
			<th>职责</th>
		</tr>
	</thead>
	<tbody>
		<tr>
			<td>内典引</td>
			<td>十八人</td>
			<td>掌命妇朝参出入监引之事</td>
		</tr>
		<tr>
			<td>寺人</td>
			<td>六人</td>
			<td>掌中宫驾出入则执御刀</td>
		</tr>
		<tr>
			<td>亭长</td>
			<td>六人</td>
			<td>-</td>
		</tr>
		<tr>
			<td>掌固</td>
			<td>八人</td>
			<td>-</td>
		</tr>
	</tbody>
</table>

<h5>监</h5>

内谒者监六人，正六品下。

后汉大长秋属官有中宫谒者三人，四百石，主报中章。后魏、北齐有中谒者仆射。隋内侍省有内谒者监六人，内谒者十二人。炀帝三年，罢内谒者；五年，又置。皇朝因之。

内谒者监掌内宣传。

凡诸亲命妇朝会，所司籍其人数，送内侍省。（命妇下车，则引入朝堂，然后奏闻。）

<h5>内谒者</h5>

内谒者十二人，从八品下。

内谒者掌诸亲命妇朝集班位。

<h5>内典引</h5>

内典引十八人。

皇朝置，流外。

内典引掌命妇朝参出入监引之事。

<h5>内寺伯</h5>

内寺伯二人，正七品下。

《周礼》："寺人掌王之内人及女宫之戒令、禁令。"隋内侍省有内寺伯二人，皇朝因之。

内寺伯掌糺察诸不法之事。岁大雠，则监其出入。

<h5>寺人</h5>

寺人六人。

隋置，皇朝因之，流外。掌中宫驾出入则执御刀。

</text>

</doc>
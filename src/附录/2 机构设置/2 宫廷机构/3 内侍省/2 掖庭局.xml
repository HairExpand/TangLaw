<table>
	<caption>职事官</caption>
	<thead>
		<tr>
			<th>官职</th>
			<th>编制</th>
			<th>品阶</th>
			<th>职责</th>
		</tr>
	</thead>
	<tbody>
		<tr>
			<td>令</td>
			<td>二人</td>
			<td>从七品下</td>
			<td>掌宫禁女工之事</td>
		</tr>
		<tr>
			<td>丞</td>
			<td>三人</td>
			<td>从八品下</td>
			<td>掌判局事</td>
		</tr>
		<tr>
			<td>宫教博士</td>
			<td>二人</td>
			<td>从九品下</td>
			<td>掌教习宫人书、筭、众艺</td>
		</tr>
		<tr>
			<td>监作</td>
			<td>四人</td>
			<td>从九品下</td>
			<td>掌监当杂作</td>
		</tr>
	</tbody>
</table>

<table>
	<caption>流外官</caption>
	<thead>
		<tr>
			<th>官职</th>
			<th>编制</th>
			<th>职责</th>
		</tr>
	</thead>
	<tbody>
		<tr>
			<td>书令史</td>
			<td>四人</td>
			<td>-</td>
		</tr>
		<tr>
			<td>书吏</td>
			<td>八人</td>
			<td>-</td>
		</tr>
		<tr>
			<td>计史</td>
			<td>二人</td>
			<td>掌料功程</td>
		</tr>
		<tr>
			<td>典事</td>
			<td>十人</td>
			<td>典诸工役</td>
		</tr>
		<tr>
			<td>掌固</td>
			<td>四人</td>
			<td>-</td>
		</tr>
	</tbody>
</table>

<h5>令</h5>

令二人，从七品下。

《诗》之巷伯也，至秦为永巷，汉武帝更名掖庭，有令、丞。后汉掖庭令一人，六百石，左·右丞、从丞各一人，掌后宫贵人聚采女事。魏、晋并有掖庭令、黄门令，而非宦者。后魏有掖庭监。北齐长秋寺统掖庭署令、丞。隋内侍省统掖庭令、丞各二人，皇朝因之。

掖庭局令掌宫禁女工之事。

凡宫人名籍，司其除附；功桑养蚕，会其课业。

<h5>丞</h5>

丞三人，从八品下。

汉掖庭有左、右丞。北齐有掖庭丞。隋掖庭丞三人，皇朝因之。

丞掌判局事。

<h5>计史</h5>

计史二人。

计史掌料功程。

<h5>宫教博士</h5>

宫教博士二人，从九品下。

北齐掖庭、中山、晋阳署各有宫教博士二人，隋掖庭有宫教博士十三人，皇朝置二人。

博士掌教习宫人书、筭、众艺。

<h5>监作</h5>

监作四人，从九品下。

皇朝置，监宫中杂作之事。

监作掌监当杂作。

<h5>典事</h5>

典事十人。

皇朝置，流外。

典事典诸工役。

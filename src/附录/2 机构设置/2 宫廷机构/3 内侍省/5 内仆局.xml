<table>
	<caption>职事官</caption>
	<thead>
		<tr>
			<th>官职</th>
			<th>编制</th>
			<th>品阶</th>
			<th>职责</th>
		</tr>
	</thead>
	<tbody>
		<tr>
			<td>令</td>
			<td>二人</td>
			<td>正八品下</td>
			<td rowspan="2">掌中宫车乘出入导引</td>
		</tr>
		<tr>
			<td>丞</td>
			<td>二人</td>
			<td>正九品下</td>
		</tr>
	</tbody>
</table>

<table>
	<caption>流外官</caption>
	<thead>
		<tr>
			<th>官职</th>
			<th>编制</th>
			<th>职责</th>
		</tr>
	</thead>
	<tbody>
		<tr>
			<td>书令史</td>
			<td>二人</td>
			<td>-</td>
		</tr>
		<tr>
			<td>书吏</td>
			<td>四人</td>
			<td>-</td>
		</tr>
		<tr>
			<td>驾士</td>
			<td>一百四十人</td>
			<td>掌调习马，兼知内御车舆杂畜</td>
		</tr>
		<tr>
			<td>典事</td>
			<td>八人</td>
			<td>掌检校车乘</td>
		</tr>
		<tr>
			<td>掌固</td>
			<td>八人</td>
			<td>-</td>
		</tr>
	</tbody>
</table>

<h5>令</h5>

令二人，正八品下。

后汉大长秋属官有中宫仆一人，千石，主驭。北齐长秋寺统中宫仆署令、丞。隋内侍省统内仆局令、丞，炀帝大业三年废内仆局，皇朝复置。

内仆令掌中宫车乘出入导引。

凡中宫有出入，则令居左，丞居右，而夹引之。

<h5>丞</h5>

丞二人，正九品下。

隋置三人，皇朝置二人。

丞为之贰。

<h5>驾士</h5>

驾士一百四十人。

皇朝置之。

驾士掌调习马，兼知内御车舆杂畜。

<h5>典事</h5>

典事八人。

皇朝置之。

典事掌检校车乘。

<table>
	<caption>职事官</caption>
	<thead>
		<tr>
			<th>官职</th>
			<th>编制</th>
			<th>品阶</th>
			<th>职责</th>
		</tr>
	</thead>
	<tbody>
		<tr>
			<td>仆</td>
			<td>一人</td>
			<td>从四品上</td>
			<td>掌车舆、骑乘、仪仗之政令及丧葬之礼物，辨其次叙与其出入，而供给之</td>
		</tr>
		<tr>
			<td>丞</td>
			<td>一人</td>
			<td>从七品上</td>
			<td>掌判寺事</td>
		</tr>
		<tr>　
			<td>主簿</td>
			<td>一人</td>
			<td>正九品下</td>
			<td>掌印及勾检稽失</td>
		</tr>
	</tbody>
</table>

<table>
	<caption>流外官</caption>
	<thead>
		<tr>
			<th>官职</th>
			<th>编制</th>
		</tr>
	</thead>
	<tbody>
		<tr>
			<td>录事</td>
			<td>一人</td>
		</tr>
		<tr>　　
			<td>府</td>
			<td>三人</td>
		</tr>
		<tr>
			<td>史</td>
			<td>五人</td>
		</tr>
		<tr>
			<td>亭长</td>
			<td>四人</td>
		</tr>
		<tr>
			<td>掌固</td>
			<td>四人</td>
		</tr>
	</tbody>
</table>

<h5>仆</h5>

仆一人，从四品上。

汉詹事属官有太子仆、长、丞。后汉太子少傅属官有太子仆一人，秩千石，主车马，职如太仆。太子五日一朝；非入朝日，遣仆及中允朝朝入，请问起居。魏因之。晋詹事属官有太子仆，铜印、墨绶，进贤两梁冠，绛朝服；主舆马、亲族，局拟太仆、宗正；太康八年，进品第五。宋、齐品秩·冠服同家令寺；从驾乘安车，次家令。梁太子仆视黄门，陈因之。后魏品同家令。北齐詹事领太子仆；仆寺置丞、功曹、主簿，领厩牧署令、丞，又别有车舆局丞。隋仆寺仆一人，掌宗族亲疏，车舆骑乘；领厩牧署令、丞。皇朝因之。龙朔二年改为驭仆大夫，咸亨元年复旧。

太子仆之职，掌车舆、骑乘、仪仗之政令及丧葬之礼物，辨其次叙与其出入，而供给之。

凡皇太子备礼而出，则率厩牧令进辂，仆亲驭焉。

<h5>丞</h5>

丞一人，从七品上。

梁太子仆有丞，陈因之。后魏太子三卿丞第九品下。北齐、隋太子仆丞一人，皇朝因之。

丞掌判寺事。

凡车舆、仪仗有亏阙，则移于主司，以修补之。

凡马及杂畜之料应供于外司者，每岁季夏，上于詹事。刍粟贮掌于厩所者，以时出入之，而节其数。

<h5>主簿</h5>

主簿一人，正九品下。

晋太子仆置主簿，宋无闻。《齐职仪》："太子仆主簿，四品勋位。"梁、陈、后魏无闻。北齐、隋有太子仆主簿一人，皇朝因之。

主簿掌印及勾检稽失。

凡厩牧之畜养，车骑之驾驭，仪仗之付受，丧葬之供给，各有其程，违则纠正之。

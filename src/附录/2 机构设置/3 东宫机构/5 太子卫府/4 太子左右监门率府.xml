<h2>率</h2>

<table>
	<caption>职事官</caption>
	<thead>
		<tr>
			<th>官职</th>
			<th>编制</th>
			<th>品阶</th>
			<th>职责</th>
		</tr>
	</thead>
	<tbody>
		<tr>　　　　　
			<td>率</td>
			<td>一人</td>
			<td>正四品上</td>
			<td rowspan="2">掌东宫诸门禁卫之法</td>
		</tr>
		<tr>
			<td>副率</td>
			<td>二人</td>
			<td>从四品上</td>
		</tr>
	</tbody>
</table>

<table>
	<caption>流外官</caption>
	<thead>
		<tr>
			<th>官职</th>
			<th>编制</th>
		</tr>
	</thead>
	<tbody>
		<tr>
			<td>监门直长</td>
			<td>七十八人</td>
		</tr>
	</tbody>
</table>

<h5>率</h5>

率各一人，正四品上。

隋文帝置左、右监门率各一人、副率各二人，掌诸门禁，职拟左、右监门将军，各有直长十人。炀帝改为左、右宫门将，降为正五品。皇朝复改为监门率。龙朔二年改为左、右崇掖卫，咸亨复旧。垂拱中改为鹤禁卫，神龙初复旧。

左、右监门率府率掌东宫诸门禁卫之法。

凡东宫诸司应以籍入于宫殿者，皆本司具其官爵、姓名以牒门司，门司送于监门，监门之主与判曹印署，复送于门司；门司会之，同则听入。

凡东宫内、外门之守者，并司其出入。凡财物、器用之出入于宫禁者，皆以籍傍为据，左、右监门以出入之。若皇太子出入；则依卤簿之法，率其属于牙门之左右，以为捍守。

<h5>副率</h5>

副率各二人，从四品上。

隋文帝置，正五品；皇朝因之。龙朔、开元随府改复。

副率为之贰。

<h2>长史</h2>

<table>
	<caption>职事官</caption>
	<thead>
		<tr>
			<th>官职</th>
			<th>编制</th>
			<th>品阶</th>
			<th>职责</th>
		</tr>
	</thead>
	<tbody>
		<tr>
			<td>长史</td>
			<td>一人</td>
			<td>正七品上</td>
			<td>掌判诸门禁卫之贰</td>
		</tr>
	</tbody>
</table>

<table>
	<caption>流外官</caption>
	<thead>
		<tr>
			<th>官职</th>
			<th>编制</th>
		</tr>
	</thead>
	<tbody>
		<tr>
			<td>亭长</td>
			<td>二人</td>
		</tr>
		<tr>　
			<td>掌固</td>
			<td>二人</td>
		</tr>
	</tbody>
</table>

<h5>长史</h5>

长史各一人，正七品上。

隋置左、右监门率，有长史以下等员，无仓曹，以兵曹兼掌其事，皇朝因之。

长史掌判诸门禁卫之贰。

<h2>录事</h2>

<table>
	<caption>职事官</caption>
	<thead>
		<tr>
			<th>官职</th>
			<th>编制</th>
			<th>品阶</th>
			<th>职责</th>
		</tr>
	</thead>
	<tbody>
		<tr>　　　　　
			<td>录事参军事</td>
			<td>一人</td>
			<td>正九品上</td>
			<td>掌印，兼勾稽失</td>
		</tr>
	</tbody>
</table>

<table>
	<caption>流外官</caption>
	<thead>
		<tr>
			<th>官职</th>
			<th>编制</th>
		</tr>
	</thead>
	<tbody>
		<tr>
			<td>录事</td>
			<td>一人</td>
		</tr>
		<tr>
			<td>史</td>
			<td>二人</td>
		</tr>
	</tbody>
</table>

<h5>录事参军事</h5>

录事参军事各一人，正九品上。

录事参军事掌印，兼勾稽失。

<h2>兵曹</h2>

<table>
	<caption>职事官</caption>
	<thead>
		<tr>
			<th>官职</th>
			<th>编制</th>
			<th>品阶</th>
			<th>职责</th>
		</tr>
	</thead>
	<tbody>
		<tr>　　　　　
			<td>兵曹参军事</td>
			<td>一人</td>
			<td>正九品下</td>
			<td>掌诸门武官、卫士之名簿，及其番上、差遣之法式</td>
		</tr>
	</tbody>
</table>

<table>
	<caption>流外官</caption>
	<thead>
		<tr>
			<th>官职</th>
			<th>编制</th>
		</tr>
	</thead>
	<tbody>
		<tr>　
			<td>府</td>
			<td>二人</td>
		</tr>
		<tr>　
			<td>史</td>
			<td>二人</td>
		</tr>
	</tbody>
</table>

<h5>兵曹参军事</h5>

兵曹参军事务一人，正九品下。

兵曹兼仓曹之职，余皆如左、右率府。

其诸司籍傍判于监门者，检其官爵、姓名、年貌，监其器物，检其名数；月终，诸门之籍傍归于府者，则会其出入之数。

<h2>胄曹</h2>

<table>
	<caption>职事官</caption>
	<thead>
		<tr>
			<th>官职</th>
			<th>编制</th>
			<th>品阶</th>
			<th>职责</th>
		</tr>
	</thead>
	<tbody>
		<tr>　　　　　
			<td>胄曹参军事</td>
			<td>一人</td>
			<td>正九品下</td>
			<td>掌器械及公私马、驴、杂畜；土木缮造之事</td>
		</tr>
	</tbody>
</table>

<table>
	<caption>流外官</caption>
	<thead>
		<tr>
			<th>官职</th>
			<th>编制</th>
		</tr>
	</thead>
	<tbody>
		<tr>　
			<td>府</td>
			<td>二人</td>
		</tr>
		<tr>　
			<td>史</td>
			<td>二人</td>
		</tr>
	</tbody>
</table>

<h5>胄曹参军事</h5>

胄曹参军事各一人，正九品下。

胄曹掌器械及公私马、驴、杂畜；土木缮造之事。

凡诸府直马配于左、右监门之巡探者，则请其料，归于马主，禁其隐没弃遗者。

<h2>率</h2>

<table>
	<caption>职事官</caption>
	<thead>
		<tr>
			<th>官职</th>
			<th>编制</th>
			<th>品阶</th>
			<th>职责</th>
		</tr>
	</thead>
	<tbody>
		<tr>　　　　　
			<td>率</td>
			<td>一人</td>
			<td>正四品上</td>
			<td rowspan="2">掌东官兵仗羽卫之政令</td>
		</tr>
		<tr>
			<td>副率</td>
			<td>二人</td>
			<td>从四品上</td>
		</tr>
		<tr>
			<td>司阶</td>
			<td>一人</td>
			<td>从六品上</td>
			<td>-</td>
		</tr>
		<tr>
			<td>中候</td>
			<td>二人</td>
			<td>从七品下</td>
			<td>-</td>
		</tr>
		<tr>
			<td>司戈</td>
			<td>二人</td>
			<td>从八品下</td>
			<td>-</td>
		</tr>
		<tr>
			<td>执戟</td>
			<td>三人</td>
			<td>从九品下</td>
			<td>-</td>
		</tr>
	</tbody>
</table>

<h5>率</h5>

率各一人，正四品上。

秦、汉詹事属官有太子卫率。后汉为少傅属官，秩四百石，主门卫士。魏因之。晋初为中卫率，太始五年，分为左、右二率。惠帝为太子，加置前卫率；愍怀在东宫，又加后卫率。故元康之中凡四卫率。成都王颖为太弟。又置中卫率，是为五率。凡太子出，前卫率导，在前黄麾外；左、右二率从，侠导舆车；后卫率从，在乌皮外；并载戟执刀。四率各丞一人。服视左、右卫将军，品第五，位同中庶子。过江，省前、后率，至孝武帝复置，宋又省。齐左、右卫率武冠，绛朝服，品第五，秩千石。梁位视御史中丞，左卫率领果毅、统远、立忠、建宁、陵锋、夷寇、祚德等七营，右卫率领崇荣、永吉、崇和、细射等四营。陈因之。后卫太和二十二年，太子左、右卫率从第三品。北齐有太子左、右卫坊率。后周东会官员有司戎、司武、司卫之类。至隋文帝，始分置左·右卫率、左·右宗卫率、左·右虞候开府、左·右内率、左·右监门率，凡十府，以备储闱武卫之职。炀帝改左、右卫率为左、右侍率，皇朝复为左、右卫。龙朔二年改左、右卫府为左、右典戎卫，成亨如故。

左、右卫率掌东官兵仗羽卫之政令，以总诸曹之事，凡亲、勋、翊府及广济等五府属焉。

凡元正、冬至，皇太子朝宫臣及诸方使，则率卫府之属以仪仗为左、右厢之周卫。若皇太子备礼出入，则如卤簿之法以从。每月，亲、勋、翊三府之卫及广济等五府之超乘应番上者，配于所职。

<h5>副率</h5>

副率各二人，从四品上。

隋文帝置，炀帝改为左、右侍副率，皇朝复为左、右卫副率。龙朔、咸亨随卫改复。

副率为之贰。

<h5>司阶</h5>

司阶各一人，从六品上。

<h5>中候</h5>

中候各二人，从七品下。

<h5>司戈</h5>

司戈各二人，从八品下。

<h5>执戟</h5>

执戟各三人，从九品下。

<h2>长史</h2>

<table>
	<caption>职事官</caption>
	<thead>
		<tr>
			<th>官职</th>
			<th>编制</th>
			<th>品阶</th>
			<th>职责</th>
		</tr>
	</thead>
	<tbody>
		<tr>
			<td>长史</td>
			<td>一人</td>
			<td>正七品上</td>
			<td>掌判诸曹及三府、五府之贰</td>
		</tr>
	</tbody>
</table>

<table>
	<caption>流外官</caption>
	<thead>
		<tr>
			<th>官职</th>
			<th>编制</th>
		</tr>
	</thead>
	<tbody>
		<tr>
			<td>亭长</td>
			<td>二人</td>
		</tr>
		<tr>　
			<td>掌固</td>
			<td>二人</td>
		</tr>
	</tbody>
</table>

<h5>长史</h5>

长史各一人，正七品上。

隋置，皇朝因之。

长史掌判诸曹及三府、五府之贰。

凡府事，大事则从其长，小事则专达。季秋，以其属官之状上于率，而为之考课。

<h2>录事</h2>

<table>
	<caption>职事官</caption>
	<thead>
		<tr>
			<th>官职</th>
			<th>编制</th>
			<th>品阶</th>
			<th>职责</th>
		</tr>
	</thead>
	<tbody>
		<tr>　　　　　
			<td>录事参军事</td>
			<td>一人</td>
			<td>从八品上</td>
			<td>掌监印、发付、勾稽</td>
		</tr>
	</tbody>
</table>

<table>
	<caption>流外官</caption>
	<thead>
		<tr>
			<th>官职</th>
			<th>编制</th>
		</tr>
	</thead>
	<tbody>
		<tr>
			<td>录事</td>
			<td>一人</td>
		</tr>
		<tr>
			<td>史</td>
			<td>二人</td>
		</tr>
	</tbody>
</table>

<h5>录事参军事</h5>

录事参军事各一人，从八品上。

隋置，皇朝因之。

录事参军事掌监印、发付、勾稽。

<h2>仓曹</h2>

<table>
	<caption>职事官</caption>
	<thead>
		<tr>
			<th>官职</th>
			<th>编制</th>
			<th>品阶</th>
			<th>职责</th>
		</tr>
	</thead>
	<tbody>
		<tr>　　　　　
			<td>仓曹参军事</td>
			<td>一人</td>
			<td>从八品下</td>
			<td>掌亲·勋·翊三府、广济等五府文官之簿书</td>
		</tr>
	</tbody>
</table>

<table>
	<caption>流外官</caption>
	<thead>
		<tr>
			<th>官职</th>
			<th>编制</th>
		</tr>
	</thead>
	<tbody>
		<tr>　
			<td>府</td>
			<td>一人</td>
		</tr>
		<tr>　
			<td>史</td>
			<td>二人</td>
		</tr>
	</tbody>
</table>

<h5>仓曹参军事</h5>

仓曹参军事各一人，从八品下。

隋置，皇朝因之。

仓曹掌亲·勋·翊三府、广济等五府文官之簿书。

凡勋阶、考课、假使、禄赐，及公廨、财物、田园、食料皆典之。

<h2>兵曹</h2>

<table>
	<caption>职事官</caption>
	<thead>
		<tr>
			<th>官职</th>
			<th>编制</th>
			<th>品阶</th>
			<th>职责</th>
		</tr>
	</thead>
	<tbody>
		<tr>　　　　　
			<td>兵曹参军事</td>
			<td>一人</td>
			<td>从八品下</td>
			<td>掌亲·勋·翊三府、广济等五府武官，亲·勋·翊卫卫士之名簿，及其番上、差遣之法式</td>
		</tr>
	</tbody>
</table>

<table>
	<caption>流外官</caption>
	<thead>
		<tr>
			<th>官职</th>
			<th>编制</th>
		</tr>
	</thead>
	<tbody>
		<tr>　
			<td>府</td>
			<td>二人</td>
		</tr>
		<tr>　
			<td>史</td>
			<td>三人</td>
		</tr>
	</tbody>
</table>

<h5>兵曹参军事</h5>

兵曹参军事各一人，从八品下。

隋置，皇朝因之。

兵曹掌亲·勋·翊三府、广济等五府武官，亲·勋·翊卫卫士之名簿，及其番上、差遣之法式。

凡上番者，皆受其名簿，而咨配于率。兼知公、私马及杂畜之簿帐。

<h2>胄曹</h2>

<table>
	<caption>职事官</caption>
	<thead>
		<tr>
			<th>官职</th>
			<th>编制</th>
			<th>品阶</th>
			<th>职责</th>
		</tr>
	</thead>
	<tbody>
		<tr>　　　　　
			<td>胄曹参军事</td>
			<td>一人</td>
			<td>从八品下</td>
			<td>掌亲·勋·翊三府、广济等五府器械，诸公廨缮造之物事</td>
		</tr>
	</tbody>
</table>

<table>
	<caption>流外官</caption>
	<thead>
		<tr>
			<th>官职</th>
			<th>编制</th>
		</tr>
	</thead>
	<tbody>
		<tr>　
			<td>府</td>
			<td>二人</td>
		</tr>
		<tr>　
			<td>史</td>
			<td>二人</td>
		</tr>
	</tbody>
</table>

<h5>胄曹参军事</h5>

胄曹参军事各一人，从八品下。

隋置，为铠曹，皇朝因之。长安中改为胄曹参军，神龙初复为铠曹，太极中又为胄曹。

胄曹掌亲·勋·翊三府、广济等五府器械，诸公廨缮造之物事。

凡大朝会，行从应请戎仗者，则具其名数，受之于主司，既事而归之。

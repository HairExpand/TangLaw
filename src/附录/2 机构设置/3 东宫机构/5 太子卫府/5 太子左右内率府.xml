<h2>率</h2>

<table>
	<caption>职事官</caption>
	<thead>
		<tr>
			<th>官职</th>
			<th>编制</th>
			<th>品阶</th>
			<th>职责</th>
		</tr>
	</thead>
	<tbody>
		<tr>　　　　　
			<td>率</td>
			<td>一人</td>
			<td>正四品上</td>
			<td rowspan="2">掌东宫诸门禁卫之法</td>
		</tr>
		<tr>
			<td>副率</td>
			<td>二人</td>
			<td>从四品上</td>
		</tr>
	</tbody>
</table>

<table>
	<caption>流外官</caption>
	<thead>
		<tr>
			<th>官职</th>
			<th>编制</th>
			<th>职责</th>
		</tr>
	</thead>
	<tbody>
		<tr>　
			<td>千牛</td>
			<td>十六人</td>
			<td>执细刀、弓箭</td>
		</tr>
		<tr>　
			<td>备身</td>
			<td>二十八人</td>
			<td>宿卫、侍从</td>
		</tr>
		<tr>　
			<td>主仗</td>
			<td>六十人</td>
			<td>守戎服、器物</td>
		</tr>
	</tbody>
</table>

<h5>率</h5>

率各一人，正四品上。

隋文帝置左、右内率·副率。领东宫千牛、备身侍奉之事，职拟千牛将军。其备身有：千牛备身八人，掌执千牛刀；备身左右十六人，掌供奉弓箭；备身二十人，掌宿卫侍从。炀帝降内率为正五品，皇朝因加至四品上。龙朔二年改为左、右奉裕率，神龙初复旧。

左、右内率府率之职，掌东宫千牛、备身侍奉之事，而主其兵仗，总其府事。

以千牛执细刀、弓箭，以备身宿卫、侍从，以主仗守戎服、器物。

凡皇太子坐朝，则领千牛、备身之属升殿。若射于射宫，则率领其属以从，位定，千牛、备身奉细弓及矢，立于东阶上，西面；率奉弓，副率奉矢及决拾，北面张弓，左执弣，右执箫以进副率以巾拂矢而进，进讫，各退立于位。及射，左、右内率启其矢中及不中，既事，受亦如之。

<h5>副率</h5>

副率各一人，从四品上。

副率为之贰。

<h2>长史</h2>

<table>
	<caption>职事官</caption>
	<thead>
		<tr>
			<th>官职</th>
			<th>编制</th>
			<th>品阶</th>
			<th>职责</th>
		</tr>
	</thead>
	<tbody>
		<tr>
			<td>长史</td>
			<td>一人</td>
			<td>正七品上</td>
			<td>掌判诸门禁卫之贰</td>
		</tr>
	</tbody>
</table>

<table>
	<caption>流外官</caption>
	<thead>
		<tr>
			<th>官职</th>
			<th>编制</th>
		</tr>
	</thead>
	<tbody>
		<tr>
			<td>亭长</td>
			<td>二人</td>
		</tr>
		<tr>　
			<td>掌固</td>
			<td>二人</td>
		</tr>
	</tbody>
</table>

<h5>长史</h5>

长史各一人，从七品上。

隋置右、右内率，有长史以下等员，无兵曹，皇朝置之。

长史掌判诸曹官吏及千牛、备身之贰，余如左、右率府。

<h2>录事参军事</h2>

<table>
	<caption>职事官</caption>
	<thead>
		<tr>
			<th>官职</th>
			<th>编制</th>
			<th>品阶</th>
			<th>职责</th>
		</tr>
	</thead>
	<tbody>
		<tr>　　　　　
			<td>录事参军事</td>
			<td>一人</td>
			<td>正九品上</td>
			<td>掌印，兼勾稽失</td>
		</tr>
	</tbody>
</table>

<table>
	<caption>流外官</caption>
	<thead>
		<tr>
			<th>官职</th>
			<th>编制</th>
		</tr>
	</thead>
	<tbody>
		<tr>
			<td>录事</td>
			<td>一人</td>
		</tr>
		<tr>
			<td>史</td>
			<td>二人</td>
		</tr>
	</tbody>
</table>

<h5>录事参军事</h5>

录事参军事各一人，正九品上。

录事参军事掌印，兼勾簿书及其勋阶、考课稽失。

<h2>兵曹参军事</h2>

<table>
	<caption>职事官</caption>
	<thead>
		<tr>
			<th>官职</th>
			<th>编制</th>
			<th>品阶</th>
			<th>职责</th>
		</tr>
	</thead>
	<tbody>
		<tr>　　　　　
			<td>兵曹参军事</td>
			<td>一人</td>
			<td>正九品下</td>
			<td>掌诸门武官、卫士之名簿，及其番上、差遣之法式</td>
		</tr>
	</tbody>
</table>

<table>
	<caption>流外官</caption>
	<thead>
		<tr>
			<th>官职</th>
			<th>编制</th>
		</tr>
	</thead>
	<tbody>
		<tr>　
			<td>府</td>
			<td>二人</td>
		</tr>
		<tr>　
			<td>史</td>
			<td>二人</td>
		</tr>
	</tbody>
</table>

<h5>兵曹参军事</h5>

兵曹参军事务一人，正九品下。

兵曹掌文武官及千牛、备身之簿书，及其勋阶、考课、假使、禄俸之事。


<h2>胄曹参军事</h2>

<table>
	<caption>职事官</caption>
	<thead>
		<tr>
			<th>官职</th>
			<th>编制</th>
			<th>品阶</th>
			<th>职责</th>
		</tr>
	</thead>
	<tbody>
		<tr>　　　　　
			<td>胄曹参军事</td>
			<td>一人</td>
			<td>正九品下</td>
			<td>掌器械及公私马、驴、杂畜；土木缮造之事</td>
		</tr>
	</tbody>
</table>

<table>
	<caption>流外官</caption>
	<thead>
		<tr>
			<th>官职</th>
			<th>编制</th>
		</tr>
	</thead>
	<tbody>
		<tr>　
			<td>府</td>
			<td>二人</td>
		</tr>
		<tr>　
			<td>史</td>
			<td>二人</td>
		</tr>
	</tbody>
</table>

<h5>胄曹参军事</h5>

胄曹参军事各一人，正九品下。

胄曹掌细引仗及羽仪之物，自千牛以下各分而典之。
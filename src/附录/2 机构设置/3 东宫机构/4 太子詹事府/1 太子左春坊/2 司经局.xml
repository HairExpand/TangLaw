<table>
	<caption>职事官</caption>
	<thead>
		<tr>
			<th>官职</th>
			<th>编制</th>
			<th>品阶</th>
			<th>职责</th>
		</tr>
	</thead>
	<tbody>
		<tr>　　
			<td>洗马</td>
			<td>二人</td>
			<td>从五品下</td>
			<td>掌经、史、子、集四库图书刊缉之事，立正本、副本，贮本以备供进</td>
		</tr>
		<tr>　　　
			<td>文学</td>
			<td>三人</td>
			<td>正六品下</td>
			<td>掌分知经籍，侍奉文章，总缉经籍；缮写装染之功，笔札给用之数，皆料度之</td>
		</tr>　　
		<tr>
			<td>校书</td>
			<td>四人</td>
			<td>正九品下</td>
			<td rowspan="2">掌校理刊正经、史、子、集四库之书</td>
		</tr>
		<tr>
			<td>正字</td>
			<td>二人</td>
			<td>从九品上</td>
		</tr>
	</tbody>
</table>

<table>
	<caption>流外官</caption>
	<thead>
		<tr>
			<th>官职</th>
			<th>编制</th>
		</tr>
	</thead>
	<tbody>　　
		<tr>　　　　　　
			<td>书令史</td>
			<td>二人</td>
		</tr>
		<tr>
			<td>书吏</td>
			<td>四人</td>
		</tr>
		<tr>
			<td>典书</td>
			<td>四人</td>
		</tr>
		<tr>
			<td>楷书</td>
			<td>二十五人</td>
		</tr>
		<tr>
			<td>掌固</td>
			<td>六人</td>
		</tr>
	</tbody>
</table>

<h5>洗马</h5>

洗马二人，从五品下。

《国语》云："勾践为夫差洗马。"汉太子少傅属官有太子洗马。后汉员十六人，秩比六百石，职如谒者。太子出，则当直者一人在前导威仪，盖洗马之义也。魏因之。晋太子詹事属官太子洗马八人，掌皇太子图籍经书；职如谒者，局准秘书郎；品第七：班同舍人，次中舍人下；绛朝服，进贤一梁冠，黑介帻。宋祖置八人。齐太子洗马一人。粱典经局有太子洗马八人，统典经守舍人、典事守舍人员，班第六，正七品。陈因之。北齐典书坊有太子洗马二人，从五品上。隋门下坊司经局置洗马四人，从五品上。至大业中，减二人。皇朝因之。龙朔二年改为太子司经大夫，咸亨元年复旧。

洗马掌经、史、子、集四库图书刊缉之事，立正本、副本，贮本以备供进。

凡天下之图书上于东宫者，皆受而藏之。

<h5>文学</h5>

文学三人，正六品下。

魏置太子文学。魏武为丞相，命司马宣王为文学掾，甚为世子所信，与吴质、朱铄、陈群号为太子四友。自晋之后不置。至后周建德三年，置太子文学十人，后废。皇朝显庆中始置。

文学掌分知经籍，侍奉文章，总缉经籍；缮写装染之功，笔札给用之数，皆料度之。

<h5>校书</h5>

校书四人，正九品下。

宋孝建中，太子洗马有校书吏四人。此后无闻。至北齐，有太子校书郎，从九品上。隋司经局置校书六人，从九品上。皇朝减置四人。

校书、正字掌校理刊正经、史、子、集四库之书。

<h5>正字</h5>

正字二人，从九品上。

隋司经局置正字二人，从九品下。炀帝改为正书，皇朝复为正字。

校书、正字掌校理刊正经、史、子、集四库之书。

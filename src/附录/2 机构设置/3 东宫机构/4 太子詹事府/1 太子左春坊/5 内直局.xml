<table>
	<caption>职事官</caption>
	<thead>
		<tr>
			<th>官职</th>
			<th>编制</th>
			<th>品阶</th>
			<th>职责</th>
		</tr>
	</thead>
	<tbody>　
		<tr>
			<td>内直郎</td>
			<td>二人</td>
			<td>从六品下</td>
			<td rowspan="2">掌符玺、伞扇、几案、衣服之事</td>
		</tr>
		<tr>　　　
			<td>丞</td>
			<td>二人</td>
			<td>正八品下</td>
		</tr>
	</tbody>
</table>

<table>
	<caption>流外官</caption>
	<thead>
		<tr>
			<th>官职</th>
			<th>编制</th>
		</tr>
	</thead>
	<tbody>　　
		<tr>
			<td>书令史</td>
			<td>二人</td>
		</tr>
		<tr>
			<td>书吏</td>
			<td>四人</td>
		</tr>
		<tr>
			<td>典服</td>
			<td>三十人</td>
		</tr>
		<tr>
			<td>典扇</td>
			<td>十五人</td>
		</tr>
		<tr>
			<td>典翰</td>
			<td>十五人</td>
		</tr>
		<tr>
			<td>掌固</td>
			<td>六人</td>
		</tr>
	</tbody>
</table>

<h5>内直郎</h5>

内直郎二人，从六品下。

《齐职仪》："太子有内直兵局内直兵史二人，五品勋位。"梁有斋内、主玺、主衣、扶持等局，各置有司，以承其事。陈因之。北齐门下坊领殿内局，有内直监二人，正六品下。隋门下坊领内直局，置内直监二人，品同北齐。皇朝因之，职拟尚辇奉御。龙朔二年改曰太子内直郎。

内直郎掌符玺、伞扇、几案、衣服之事。

<h5>丞</h5>

丞二人，正八品下。

北齐殿内局有副直监四人，从六品下。隋内直局有副监二人，品同北齐。皇朝因改为丞。

丞为之贰。
<doc>

<text>

<h2>药</h2>

【殿中省·尚药局】

凡药有上、中、下之三品。（上药为君，养命以应天；中药为臣，养性以应人；下药为佐，疗病以应地，递相宣摄而为用。）

凡合药宜用一君、三臣、九佐，方家之大经也，必辩其五味、三性、七情，然后为和剂之节。
五味谓酸、咸、甘、苦、辛，酸属肝，咸属肾，甘属脾，苦属心，辛属肺。
三性谓寒、温、平。
七情谓有单行者，有相须者，有相使者，有相畏者，有相恶者，有相反者，有相杀者。
其用又有四焉，曰汤、丸、酒、散，视其病之深浅所在而服之。

【太医署】

凡药八百五十种：三百六十种，《神农本经》；一百八十二，《名医别录》；一百一十四，《新修本草》新附；一百九十四，有名无用。

凡药有阴阳配合，子母兄弟，根叶花实，草石骨肉之异；及有毒无毒，阴乾曝乾，采造时月，皆分别焉。皆辨其所出州土，每岁贮纳，择其良者而进焉。

<h2>诊疗</h2>

【殿中省·尚药局】

诊脉辨寸、关、尺之三部，以调四时沉、浮、滑、涩之节，而知病之所在。在胸隔者，先食而后服药；在心腹者，先服药而后食。

【太医署】

医博士掌以医术教授诸生习《本草》、《甲乙脉经》，分而为业：
一曰体疗，
二曰疮肿，
三曰少小，
四曰耳目口齿，
五曰角法。

<h2>针灸</h2>

【太医署】

针博士掌教针生以经脉孔穴，使识浮、沈、沚、滑之侯，又以九针为补写之法。
一曰才针，取法于巾针，长一寸六分，大其头，锐其末，令不得深入，主热在皮肤者。
二曰员针，取法于絮针，长一寸六分，主疗分间气。
三曰鍉针，取法于黍粟之锐，长二寸半，主邪气出入。
四曰锋针，取法于絮针，长一寸六分，刃三隅，主决瘫出血。
五曰铍针，取法于剑，令其末如剑锋，广二分半，长四寸，主决大瘫肿。
六曰员利针，取法于牦，直员锐，长一寸六分，主取四支瘫、暴痹。
七曰毫针，取法于毫毛，长一寸六分，主寒热痹在络者。
八曰长针，取法于綦针，长七寸，主取深邪远痹。
九曰大针，取法于锋针，长四寸，主取大气不出关节。凡此九针，以法九州九野之分。
九针之形及所主疾病，毕矣。

凡针疾先察五藏有余不足而补写之。（人心藏神，肺藏气，肝藏血，脾藏肉，肾藏志，内连骨髓，外通津液，以成四支、九窍、十六节、三百六十五部，必先知其病之所在。）

<h2>按摩</h2>

【太医署】

按摩博士掌教按摩生以消息导引之法，以除人八疾。一曰风，二曰寒，三曰暑，四曰湿，五曰饥，六曰饱，七曰劳，八曰逸。

凡人支、节、府、藏积而疾生，导而宣之，使内疾不留，外邪不入。若损伤折跌者，以法正之。
	
<h2>咒禁</h2>

【太医署】

咒禁博士掌教咒禁生以咒禁祓除邪魅之为厉者。

有道禁，出于山居方术之士；有禁咒，出于释氏。以五法神之：一曰存思，二曰禹步。三曰营目，四曰掌决，五曰手印；皆先禁食荤血，斋戒于坛场以受焉。

</text>

</doc>

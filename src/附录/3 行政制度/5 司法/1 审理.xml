<h2>审理</h2>

【大理寺】

大理卿之职，掌邦国折狱详刑之事。

以五听察其情：一曰气听，二曰色听，三曰视听，四曰声听，五曰词听。

以三虑尽其理：一曰明慎以谳疑狱，二曰哀矜以雪冤狱，三曰公平以鞫庶狱。

凡大理断狱，皆连署焉。

<h2>刑讯</h2>

凡承制而出推长吏，据状合停务及禁锢者，先请鱼书以往，据所受之状鞫而尽之。若词有反覆，不能首实者，则依法栲之。


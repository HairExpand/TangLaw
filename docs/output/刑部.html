<html>

<meta charset="utf-8"/>
<title>刑部</title>

<link rel="stylesheet" href="../libs/bootstrap-3.4.1-dist/css/bootstrap.min.css">
<link rel="stylesheet" href="../styles/stylesheet.css">

<body>
<div class="container">
<h1>刑部</h1>
<hr/>

<main>
<div class="text"><h2>刑部尚书</h2><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>尚书</td><td>一人</td><td>正三品</td><td rowspan="2">掌天下刑法及徒隶句覆、关禁之政令</td></tr><tr><td>侍郎</td><td>一人</td><td>正四品下</td></tr></tbody></table><h5>尚书</h5><p>刑部尚书一人，正三品。</p><p>周之秋官卿也。汉成帝始置三公曹，主断狱事。后汉以三公曹掌天下岁尽集课事，又以二千石曹主中都官水火、盗贼、辞讼、罪法事。晋初，依汉置三公尚书，掌刑狱；太康中，省三公尚书，以吏部尚书兼领刑狱。宋始置都官尚书，掌应该师非违得失事，兼掌刑狱。齐、梁、陈、后魏、北齐皆置都官尚书。后周依《周官》，置大司寇卿一人。隋初曰都官尚书，开皇三年改为刑部，皇朝因之。龙朔二年改为司刑太掌伯，咸亨元年复为刑部。光宅元年改为秋官尚书，神龙元年复故。</p><p>刑部尚书、侍郎之职，掌天下刑法及徒隶句覆、关禁之政令。其属有四：一曰刑部，二曰都官，三曰比部，四曰司门；尚书、侍郎总其职务而奉行其制命。凡中外百司之事，由於所属，咸质正焉。</p><h5>侍郎</h5><p>侍郎一人，正四品下。</p><p>周之秋官小司寇中大夫也。汉以来尚书侍郎，今郎中之任。后周依《周官》。隋炀帝置刑部侍郎，皇朝因之。龙朔二年改为司刑少常伯，咸亨、光宅、神龙并随曹改复。</p><p>刑部尚书、侍郎之职，掌天下刑法及徒隶句覆、关禁之政令。</p><h2>刑部司</h2><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>郎中</td><td>二人</td><td>从五品上</td><td rowspan="2">掌贰尚书、侍郎，举其典宪而辨其轻重</td></tr><tr><td>员外郎</td><td>二人</td><td>从六品上</td></tr><tr><td>主事</td><td>四人</td><td>从九品上</td><td>-</td></tr></tbody></table><table class=" table table-bordered"><caption>流外官</caption><thead><tr><th>官职</th><th>编制</th></tr></thead><tbody><tr><td>令史</td><td>十九人</td></tr><tr><td>书令史</td><td>三十八人</td></tr><tr><td>亭长</td><td>六人</td></tr><tr><td>掌固</td><td>十人</td></tr></tbody></table><h5>郎中</h5><p>郎中二人，从五品上。</p><p>周礼大司寇属官有士师下大夫，盖郎中之任也。后汉有二千石曹尚书，掌刑法，因立二千石郎曹。魏、晋、宋、齐并以三公郎曹掌刑狱，置郎中各一人；梁、陈因为侍郎。后魏、北齐三公郎中各置二人。后周秋官府有小刑部下大夫一人。隋初省三公曹，置刑部郎曹，掌刑法，置侍郎一人；炀帝除"侍、又改为宪部郎，皇朝因之。武德三年改曰刑部郎中，龙朔二年改为司刑大夫，咸亨、光宅、神龙并随曹改复。</p><p>郎中、员外郎掌贰尚书、侍郎，举其典宪而辨其轻重。</p><h5>员外郎</h5><p>员外郎二人，从六品上。</p><p>周礼大司寇属官有上士，后周依焉，盖员外之任也。隋开皇六年置刑部员外郎，炀帝改为宪部承务郎，皇朝因之。武德三年改曰刑部员外郎，龙朔、咸亨、光宅、神龙并随曹改复。</p><p>郎中、员外郎掌贰尚书、侍郎，举其典宪而辨其轻重。</p><h2>都官司</h2><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>郎中</td><td>一人</td><td>从五品上</td><td rowspan="2">掌配没隶，簿俘囚，以给衣粮、药疗，以理诉竞、雪免</td></tr><tr><td>主事</td><td>二人</td><td>从九品上</td><td>-</td></tr></tbody></table><table class=" table table-bordered"><caption>流外官</caption><thead><tr><th>官职</th><th>编制</th></tr></thead><tbody><tr><td>令史</td><td>九人</td></tr><tr><td>书令史</td><td>十二人</td></tr><tr><td>掌固</td><td>四人</td></tr></tbody></table><h5>郎中</h5><p>都官郎中一人，从五品上。</p><p>都官者，本因汉置司隶校尉，其属官有都官从事一人，掌中都官不法事，因以名官。都官者，义取掌中都官。中都官者，京师官也。至魏明帝青龙二年，尚书陈矫奏置都官郎曹郎中。晋、宋、齐都官郎中二人，后魏、北齐一人，梁、陈为侍郎，并掌京师非违得失事，非今都官之任。后周置秋官府，有司厉之职，掌诸奴男女。男子入於罪隶。女子入於春饎之事，盖比今都官郎中之任也。隋初，置都官侍郎二人，犹掌非违得失事。开皇三年，改都官尚书曹曰刑部，其都官郎曹遂改掌簿录配没官私奴婢，并良贱诉竞、俘囚之事。炀帝时，都官郎置二人，皇朝因置一人。武德三年加"中"字。龙朔二年改日司仆大夫。咸亨元年复故。</p><p>都官郎中、员外郎掌配没隶，簿俘囚，以给衣粮、药疗，以理诉竞、雪免；凡公私良贱必周知之。</p><h5>员外郎</h5><p>员外郎一人，从六品上。</p><p>《周礼》秋官有司厉下士二人，掌男女奴，盖比今都官员外郎之任也。后周依焉。隋文帝置员外郎，炀帝改曰承务郎。武德三年改为都官员外郎，龙朔、咸亨并随曹改复。</p><p>都官郎中、员外郎掌配没隶，簿俘囚，以给衣粮、药疗，以理诉竞、雪免；凡公私良贱必周知之。</p><h2>比部司</h2><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>郎中</td><td>一人</td><td>从五品上</td><td rowspan="2">掌句诸司百寮俸料、公廨、赃赎、调敛、徒役课程、逋悬数物，以周知内外之经费而总勾之</td></tr><tr><td>员外郎</td><td>一人</td><td>从六品上</td></tr><tr><td>主事</td><td>四人</td><td>从九品上</td><td>-</td></tr></tbody></table><table class=" table table-bordered"><caption>流外官</caption><thead><tr><th>官职</th><th>编制</th></tr></thead><tbody><tr><td>令史</td><td>十四人</td></tr><tr><td>书令史</td><td>二十七人</td></tr><tr><td>计史</td><td>一人</td></tr><tr><td>掌固</td><td>四人</td></tr></tbody></table><h5>郎中</h5><p>比部郎中一人，从五品上。</p><p>魏氏置，历晋、宋、齐、后魏、北齐皆有郎中。后周天官府有计部中大夫，盖其任也。梁、陈、隋并为侍郎，炀帝日比部郎。自晋、宋、齐、粱、陈皆吏部尚书领比部，后魏、北齐及隋则都官尚书领之，皇朝因焉。武德三年加"中"字。龙塑二年改为司计大夫，咸亨元年复故。</p><p>比部郎中、员外郎掌句诸司百寮俸料、公廨、赃赎、调敛、徒役课程、逋悬数物，以周知内外之经费而总勾之。</p><h5>员外郎</h5><p>员外郎一人，从六品上。</p><p>隋置员外郎，炀帝曰承务郎，武德三年改为员外郎。龙朔、咸亨随曹改复。</p><p>比部郎中、员外郎掌句诸司百寮俸料、公廨、赃赎、调敛、徒役课程、逋悬数物，以周知内外之经费而总勾之。</p><h2>司门司</h2><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>郎中</td><td>一人</td><td>从五品上</td><td rowspan="2">掌天下诸门及关出入往来之籍赋，而审其政</td></tr><tr><td>员外郎</td><td>一人</td><td>从六品上</td></tr><tr><td>主事</td><td>二人</td><td>从九品上</td><td>-</td></tr></tbody></table><table class=" table table-bordered"><caption>流外官</caption><thead><tr><th>官职</th><th>编制</th></tr></thead><tbody><tr><td>令史</td><td>六人</td></tr><tr><td>书令史</td><td>十三人</td></tr><tr><td>掌固</td><td>四人</td></tr></tbody></table><h5>郎中</h5><p>司门郎中一人，从五品上。</p><p>《周礼》大司徒属官有司门下大夫，掌授管键，以启闭国门。后周依《周官》。隋开皇初置司门侍郎，炀帝曰司门郎，皇朝因之。武德三年加"中"字。龙朔二年改曰司门大夫，咸亨元年复故。</p><p>司门郎中、员外郎掌天下诸门及关出入往来之籍赋，而审其政。</p><h5>员外郎</h5><p>员外郎一人，从六品上。</p><p>《周礼》有司门上士，后周有小司门上士，隋置司门员外郎，炀帝改曰承务郎，武德三年改曰员外郎。龙朔、咸亨随曹改复。</p><p>司门郎中、员外郎掌天下诸门及关出入往来之籍赋，而审其政。</p></div>
</main>
</div>
</body>

</html>
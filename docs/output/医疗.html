<html>

<meta charset="utf-8"/>
<title>医疗</title>

<link rel="stylesheet" href="../libs/bootstrap-3.4.1-dist/css/bootstrap.min.css">
<link rel="stylesheet" href="../styles/stylesheet.css">

<body>
<div class="container">
<h1>医疗</h1>
<hr/>

<main>
<div class="text"><h2>药</h2><p>凡药有上、中、下之三品。（上药为君，养命以应天；中药为臣，养性以应人；下药为佐，疗病以应地，递相宣摄而为用。）</p><p>凡合药宜用一君、三臣、九佐，方家之大经也，必辩其五味、三性、七情，然后为和剂之节。
五味谓酸、咸、甘、苦、辛，酸属肝，咸属肾，甘属脾，苦属心，辛属肺。
三性谓寒、温、平。
七情谓有单行者，有相须者，有相使者，有相畏者，有相恶者，有相反者，有相杀者。
其用又有四焉，曰汤、丸、酒、散，视其病之深浅所在而服之。</p><p>凡药八百五十种：三百六十种，《神农本经》；一百八十二，《名医别录》；一百一十四，《新修本草》新附；一百九十四，有名无用。</p><h2>诊脉</h2><p>诊脉辨寸、关、尺之三部，以调四时沉、浮、滑、涩之节，而知病之所在。在胸隔者，先食而后服药；在心腹者，先服药而后食。</p></div>
</main>
</div>
</body>

</html>
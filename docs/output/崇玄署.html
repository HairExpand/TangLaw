<html>

<meta charset="utf-8"/>
<title>崇玄署</title>

<link rel="stylesheet" href="../libs/bootstrap-3.4.1-dist/css/bootstrap.min.css">
<link rel="stylesheet" href="../styles/stylesheet.css">
<meta name="viewport" content="width=device-width, initial-scale=1.0">

<body>
<div class="container">
<h1>崇玄署</h1>
<hr/>

<main>
<div class="text"><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>令</td><td>一人</td><td>正八品下</td><td rowspan="2">掌京、都诸观之名数，道士之帐籍，与其斋醮之事</td></tr><tr><td>丞</td><td>一人</td><td>正九品下</td></tr></tbody></table><table class=" table table-bordered"><caption>流外官</caption><thead><tr><th>官职</th><th>编制</th></tr></thead><tbody><tr><td>府</td><td>二人</td></tr><tr><td>史</td><td>三人</td></tr><tr><td>典事</td><td>六人</td></tr><tr><td>掌固</td><td>二人</td></tr></tbody></table><h5>令</h5><p>令一人，正八品下。</p><p>北齐有昭玄寺，掌释、道二教，置大统一人、都维那三人，亦有主簿、功曹员，以管诸州、县沙门，又鸿胪寺统典寺署，有丞一人。后周有司寂上士、中士，掌法门之政；又有司玄中士、下士，掌道门之政。隋置崇玄署令、丞。炀帝改佛寺为道场，改道观为玄坛，各置监、丞。皇朝又为崇玄署令。又置诸寺、观监，隶鸿胪寺，每寺、观各监一人。贞观中省。开元二十五年，敕以为"道本玄元皇帝之教，不宜属鸿胪。自今已后，道士、女道士并宜属宗正，以光我本根"，故署亦随而隶焉。其僧、尼别隶尚书祠部也。</p><p>崇玄署令掌京、都诸观之名数，道士之帐籍，与其斋醮之事。</p><h5>丞</h5><p>丞一人，正九品下。</p><p>北齐典寺署有僧只部丞。隋崇玄署丞一人，皇朝因之。</p><p>丞为之贰。</p></div>
</main>
</div>
</body>

</html>
<html>

<meta charset="utf-8"/>
<title>亲府、勋一府、勋二府、翊一府、翊二府</title>

<link rel="stylesheet" href="../libs/bootstrap-3.4.1-dist/css/bootstrap.min.css">
<link rel="stylesheet" href="../styles/stylesheet.css">
<meta name="viewport" content="width=device-width, initial-scale=1.0">

<body>
<div class="container">
<h1>亲府、勋一府、勋二府、翊一府、翊二府</h1>
<hr/>

<main>
<div class="text"><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>中郎将</td><td>一人</td><td>正四品下</td><td rowspan="3">掌领其府校尉、旅帅、亲卫、勋卫、翊卫之属以宿卫，而总其府事</td></tr><tr><td>左郎将</td><td>一人</td><td>正五品上</td></tr><tr><td>右郎将</td><td>一人</td><td>正五品上</td></tr><tr><td>兵曹参军事</td><td>一人</td><td>正九品上</td><td>-</td></tr></tbody></table><table class=" table table-bordered"><caption>流外官</caption><thead><tr>　
			<th>官职</th><th>编制</th></tr></thead><tbody><tr><td>录事</td><td>一人</td></tr><tr><td>府</td><td>一人</td></tr><tr><td>史</td><td>二人</td></tr><tr><td>校尉</td><td>五人</td></tr><tr><td>旅帅</td><td>十人</td></tr><tr><td>队正</td><td>二十人</td></tr><tr><td>副队正</td><td>二十人</td></tr></tbody></table><h5>中郎将</h5><p>中郎将各一人，正四品下。</p><p>秦、汉有五官中郎将、左·右中郎将，并比二千石，掌领三署郎侍卫也；又有虎贲中郎将，汉平帝置，比二千石。后汉因之。建安十六年，魏公子丕为五官中郎将，置官属，以副相国，位在诸侯王上。晋代不置。宋、齐、梁、陈并有左、右中郎将；后魏、北齐亦有之，各五人。隋氏左·右亲卫、左·右勋卫、左·右翊卫各置开府一人以统之，有长史、司马、仓·兵·法等参军员，皇朝因之。武德七年，改开府，各置中郎将一人、左·右郎将各一人，谓之左、右亲·勋·翊卫中郎将府。</p><p>中郎将掌领其府校尉、旅帅、亲卫、勋卫、翊卫之属以宿卫，而总其府事。</p><p>若大朝会及巡幸，则如卤簿之法，以领其仪仗。</p><p>凡五府之亲、勋、翊卫应番上者，则以其名簿上大将军，配于所职。</p><h5>左、右郎将</h5><p>左、右郎将各一人，正五品上。</p><p>自汉以来并名曰中郎将。至隋，备身府置左、右郎将以统之，又置左、右雄武府雄武郎将·武勇郎将以统之。皇朝左、右亲·勋·翊卫因其名置左、右郎将之职也。</p><p>左、右郎将贰焉。</p><h5>兵曹参军事</h5><p>兵曹参军事各一人，正九品上。</p></div>
</main>
</div>
</body>

</html>
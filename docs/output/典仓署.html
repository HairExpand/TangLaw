<html>

<meta charset="utf-8"/>
<title>典仓署</title>

<link rel="stylesheet" href="../libs/bootstrap-3.4.1-dist/css/bootstrap.min.css">
<link rel="stylesheet" href="../styles/stylesheet.css">

<body>
<div class="container">
<h1>典仓署</h1>
<hr/>

<main>
<div class="text"><h2>典仓署令</h2><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>令</td><td>一人</td><td>从八品下</td><td>掌九谷入藏之数，及醯醢、庶羞、器皿、灯烛之事</td></tr><tr><td>丞</td><td>二人</td><td>从九品下</td><td>掌判署事</td></tr></tbody></table><table class=" table table-bordered"><caption>流外官</caption><thead><tr><th>官职</th><th>编制</th></tr></thead><tbody><tr><td>府</td><td>三人</td></tr><tr>　　　　　　
			<td>史</td><td>五人</td></tr><tr>　　　　　　
			<td>典事</td><td>六人</td></tr><tr><td>掌固</td><td>四人</td></tr></tbody></table><h5>令</h5><p>令一人，从八品下。</p><p>后汉太子少傅属官有太子仓令一人，秩六百石，主仓谷。魏、晋已下无闻。后魏有太子仓令，第五品中。北齐家令寺领典仓署令、丞，典仓署又别领园丞。隋家令寺统典仓令、丞，皇朝因之。</p><p>典仓署令掌九谷入藏之数，及醯醢、庶羞、器皿、灯烛之事，举其名数，而司其出纳。</p><p>凡诸园圃树艺者，皆受令焉。每月籍其出纳之数，以上于寺，岁终则申詹事府。</p><p>凡户奴婢及番户、杂户皆给其资粮及春、冬衣服等，数如司农给付之法；若本司用不足者，则官给。</p><h5>丞</h5><p>丞二人，从九品下。</p><p>隋典仓丞二人，皇朝因之。</p><p>丞掌判署事。</p><h2>园丞</h2><table class=" table table-bordered"><caption>流外官</caption><thead><tr><th>官职</th><th>编制</th></tr></thead><tbody><tr><td>园丞</td><td>二人</td></tr><tr>　　　
			<td>史</td><td>二人</td></tr></tbody></table></div>
</main>
</div>
</body>

</html>
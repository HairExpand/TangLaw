<html>

<meta charset="utf-8"/>
<title>太子左春坊</title>

<link rel="stylesheet" href="../libs/bootstrap-3.4.1-dist/css/bootstrap.min.css">
<link rel="stylesheet" href="../styles/stylesheet.css">
<meta name="viewport" content="width=device-width, initial-scale=1.0">

<body>
<div class="container">
<h1>太子左春坊</h1>
<hr/>

<main>
<div class="text"><h2>左庶子</h2><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>左庶子</td><td>二人</td><td>正四品上</td><td rowspan="2">掌侍从，赞相礼仪，驳正启奏，监省封题</td></tr><tr><td>中允</td><td>二人</td><td>正五品下</td></tr><tr><td>司议郎</td><td>四人</td><td>正六品上</td><td>掌侍从规谏，駮正启奏，以佐庶子、中允之阙</td></tr><tr><td>录事</td><td>二人</td><td>从八品下</td><td>-</td></tr><tr><td>主事</td><td>二人</td><td>从九品下</td><td>-</td></tr></tbody></table><table class=" table table-bordered"><caption>流外官</caption><thead><tr><th>官职</th><th>编制</th></tr></thead><tbody><tr><td>令史</td><td>七人</td></tr><tr><td>书令史</td><td>十四人</td></tr></tbody></table><h5>左庶子</h5><p>左庶子二人，正四品上。</p><p>《礼记》曰："古者，周天子有庶子之官，职诸侯、卿大夫之庶子，掌其戒令与其教理，别其等，正其位。国有大事，则率国子而致于太子，唯所用之。若有甲兵之事，则授之车甲，合其卒伍，置其有司，以军法理之，司马弗征。"至秦因之，置中庶子员。汉太子太傅属官有庶子，王莽改曰中尚翼子。后汉太子少傅属官有太子中庶子，员五人，秩六百石，职如侍中；庶子，无员数，秩四百石。庶子职如三署郎。《环济要略》曰："庶子主宫中并诸吏之适子及支庶版籍。"魏因之。晋太子詹事有中庶子、庶子各四人，局拟散骑常侍，品第五；班同三令、四率，次中书侍郎下；绛朝服，武冠，平巾帻。高功中庶子与高功中舍人共掌禁令，糺正违阙，侍从左右，傧相威仪，尽规献钠，奏事文书皆典综之。释奠，中庶子扶左，庶子扶右。宋文帝元嘉初，韶中庶子随太子入直上宫；十四年，又诏还直东宫。梁中庶子、庶子各四人，中庶子功高者一人为祭酒，行则负玺，前、后部护驾，与高功中舍人一人共掌其坊之禁令，班第十一，从四品；庶子班第九，从五品。陈因之。后魏有太子中庶子、庶子员。北齐有门下坊，中庶子四人领之；有典书坊，庶子四人领之。中庶子第四品上。隋门下坊置左庶子二人领之，典书坊置右庶子二人领之，至是始改为左、右矣。左庶子正四品上，右庶子四品下。皇朝因之。龙朔二年，改门下坊为左春坊，左庶子为太子左中护；咸亨元年复故。左庶子在东宫，职拟侍中。</p><p>左庶子之职，掌侍从，赞相礼仪，驳正启奏，监省封题。</p><p>凡皇太子从大祀及朝会，出则版奏外办中严，入则解严焉。</p><p>凡令书下于左春坊；则与中允、司议郎等覆启以画诺；及覆下，以皇太子所画者留为按，更写令书，印署，注令诺，送詹事府。若皇太子监国，事在尚书者，如令书之法。</p><h5>中允</h5><p>太子中允二人，正五品下。</p><p>后汉太子官属有中允，在中庶子下、洗马上。此后无闻。皇朝贞观初，改太子中舍人为中允，位右庶子下，而中舍人复置。龙朔二年改曰太子左赞善大夫，咸亨元年复为太子中允，而左赞善大夫仍置。太子中允职拟黄门侍郎。</p><p>中允为之贰。</p><h5>司议郎</h5><p>太子司议郎四人，正六品上。</p><p>贞观十八年置，龙朔二年改为太子左司议郎，咸亨元年复旧。职拟给事中。</p><p>司议郎掌侍从规谏，駮正启奏，以佐庶子、中允之阙。</p><p>凡皇太子之出入朝谒、从享，及释奠于先圣先师，讲学、临胄，抚军、监国之命可传于史册者，并录为记注。若宫坊之内祥瑞、灾眚，及伶官之改变音律、新曲调，宫臣之宫长除拜、薨卒，亦皆记焉。每岁终，则送之于史馆。</p><h5>录事</h5><p>录事二人，从八品下。</p><h5>主事</h5><p>主事三人，从九品下。</p><h2>太子左谕德</h2><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>太子左谕德</td><td>一人</td><td>正四品下</td><td>掌谕太子以道德也</td></tr><tr><td>左赞善大夫</td><td>五人</td><td>正五品上</td><td>掌翊赞太子以规讽也</td></tr></tbody></table><table class=" table table-bordered"><caption>流外官</caption><thead><tr><th>官职</th><th>编制</th></tr></thead><tbody><tr><td>传令</td><td>四人</td></tr><tr><td>掌仪</td><td>二人</td></tr><tr><td>赞者</td><td>四人</td></tr><tr><td>亭长</td><td>四人</td></tr><tr><td>掌固</td><td>十三人</td></tr></tbody></table><h5>太子左谕德</h5><p>太子左谕德一人，正四品下。</p><p>龙塑二年置。职拟左散骑常侍。</p><p>左谕德掌谕太子以道德也。</p><p>皇太子朝宫臣，则列侍于左阶；出入，则骑从于正道之左。其内外庶政有可为规讽者，随事而赞谕焉。</p><h5>太子左赞善大夫</h5><p>太子左赞善大夫五人，正五品上。</p><p>龙朔二年改太子中允为之，咸亨元年复置中允，而赞善大夫不废，又加置五人。职拟谏议大夫。</p><p>左赞善掌翊赞太子以规讽也。</p><p>皇太子出入动静，苟非其德义，则必陈古以箴焉。</p></div>
</main>
</div>
</body>

</html>
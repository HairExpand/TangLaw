<html>

<meta charset="utf-8"/>
<title>奚官局</title>

<link rel="stylesheet" href="../libs/bootstrap-3.4.1-dist/css/bootstrap.min.css">
<link rel="stylesheet" href="../styles/stylesheet.css">
<meta name="viewport" content="width=device-width, initial-scale=1.0">

<body>
<div class="container">
<h1>奚官局</h1>
<hr/>

<main>
<div class="text"><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>令</td><td>二人</td><td>正八品下</td><td rowspan="2">掌奚隶工役，宫官品命</td></tr><tr><td>丞</td><td>二人</td><td>正九品下</td></tr></tbody></table><table class=" table table-bordered"><caption>流外官</caption><thead><tr><th>官职</th><th>编制</th></tr></thead><tbody><tr><td>书令史</td><td>三人</td></tr><tr><td>书吏</td><td>六人</td></tr><tr><td>典事</td><td>四人</td></tr><tr><td>掌固</td><td>四人</td></tr></tbody></table><h5>令</h5><p>令二人，正八品下。</p><p>《周礼》酒人、浆人、篷人、醢人、醯人、盐人、幂人、女祝、内司服、缝人、守祧，并奄官所职也，皆有女奴、奚、隶焉。郑玄云："古者，男、女没入县官，皆曰奴；少有才知，以为奚。"今之侍史、官婢或曰奚，官女也。汉暴室丞主中妇人疾病者就此室，其皇后、贵人有罪亦如之。梁、陈大长秋寺统奚官署，北齐大长秋寺统奚官署令、丞，隋内侍省统奚官局令、丞，皇朝因之。</p><p>奚官局令掌奚隶工役，宫官品命。</p><p>凡宫人有疾病，则供其医药；死亡，则给其衣服，各视其品、命，仍于随近寺、观为之修福。虽无品，亦如之。</p><h5>丞</h5><p>丞二人，正九品下。</p><p>隋置，皇朝因之。</p><p>丞为之贰。</p><h5>典事</h5><p>典事四人。</p><p>皇朝置之。</p></div>
</main>
</div>
</body>

</html>
<html>

<meta charset="utf-8"/>
<title>万年县、长安县、河南县、洛阳县、奉先县、太原县、晋阳县</title>

<link rel="stylesheet" href="../libs/bootstrap-3.4.1-dist/css/bootstrap.min.css">
<link rel="stylesheet" href="../styles/stylesheet.css">
<meta name="viewport" content="width=device-width, initial-scale=1.0">

<body>
<div class="container">
<h1>万年县、长安县、河南县、洛阳县、奉先县、太原县、晋阳县</h1>
<hr/>

<main>
<div class="text"><h2>令</h2><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>令</td><td>一人</td><td>正五品上</td><td rowspan="2">掌导扬风化，抚字黎氓，敦四人之业，崇五土之利，养鳏寡，恤孤穷，审察冤屈，躬亲狱讼，务知百姓之疾苦</td></tr><tr><td>丞</td><td>二人</td><td>从七品上</td></tr><tr>　
			<td>主簿</td><td>二人</td><td>从八品上</td><td>掌付事勾稽，省署抄目，纠正非违，监印，给纸笔、杂用之事</td></tr><tr><td>尉</td><td>六人</td><td>从八品下</td><td>亲理庶务，分判众曹，割断追催，收率课调</td></tr></tbody></table><table class=" table table-bordered"><caption>流外官</caption><thead><tr><th>官职</th><th>编制</th></tr></thead><tbody><tr><td>典狱</td><td>十四人</td></tr><tr><td>问事</td><td>八人</td></tr><tr><td>白直</td><td>十八人</td></tr></tbody></table><h5>令</h5><p>令各一人，正五品上。</p><p>殷、周已往，五等诸侯皆自理其人。及周衰，诸侯相并，大国则别置邑、县、鄙，以君其人。齐、晋谓之大夫，鲁、卫谓之宰，楚为公、尹，秦曰令、长。《汉书》云："县长皆掌理其县。万户已上为令，秩千石至六百石；减万户为长，秩五百石至三百石。皆有丞、尉，秩四百石至二百石，是为长吏。百石以下，有佐史之秩，为少吏。"汉京兆尹统长安令，后汉河南尹统洛阳令，魏、晋已后皆因之。隋初，两京置四县，增秩为正五品，皇朝因之而不改。天后时，东都又置来庭、永昌二县，以太原为北都，寻亦罢。开元十一年置北都，以晋阳、太原为京县。十七年巡陵，又以奉先同京县。</p><p>京畿及天下诸县令之职，皆掌导扬风化，抚字黎氓，敦四人之业，崇五土之利，养鳏寡，恤孤穷，审察冤屈，躬亲狱讼，务知百姓之疾苦。</p><p>所管之户，量其资产，类其强弱，定为九等。其户皆三年一定，以入籍帐。若五九、（谓十九、四十九、五十九、七十九、八十九。）三疾（谓残疾、废疾、笃疾。）及中、丁多少，贫富强弱，虫霜旱涝，年收耗实，过貌形状及差科簿；皆亲自注定，务均齐焉。</p><p>若应收授之田，皆起十月，里正勘造簿历；十一月，县令亲自给授，十二月内毕。至于课役之先后，诉讼之曲直，必尽其情理。</p><p>每岁季冬之月，行乡饮酒之礼，六十已上坐堂上，五十已下立侍于堂下，使人知尊卑长幼之节。</p><p>若籍帐、传驿、仓库、盗贼、河堤、道路，虽有专当官，皆县令兼综焉。</p><h5>丞</h5><p>丞二人，从七品上。</p><p>汉氏县丞、尉多以本郡人为之，三辅县则兼用他郡。及隋氏革选，尽用他郡之人。汉已下皆一人。皇朝置京县丞二员，北京太原、晋阳各置一丞。</p><p>县丞为之贰。</p><h5>主簿</h5><p>主簿二人，从八品上。</p><p>自汉以来，主簿皆令、长辟除。周、隋长安县令、丞已下有功曹主簿，西曹、兵·仓·户·法·士等曹主簿。皇朝京县置二人，太原、晋阳各一员。</p><p>主簿掌付事勾稽，省署抄目，纠正非违，监印，给纸笔、杂用之事。</p><h5>尉</h5><p>尉六人，从八品下。</p><p>汉氏长安有四尉，分为左、右部：城东、南置广部尉，是为左部；城西、北置明部尉，是为右部。并四百石，黄绶、大冠。主追捕盗贼，伺察奸非。后汉洛阳置四尉，皆孝廉作，有东部、南部，西部、北部尉。魏氏因之。晋洛阳置六部尉，过江，亦于建康置六部尉，宋、齐、梁、陈并因之。北齐邺县亦置三尉。隋氏长安无尉，有正；炀帝后置尉。皇朝武德初，始置尉六人。</p><p>县尉亲理庶务，分判众曹，割断追催，收率课调。</p><h2>录事</h2><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr>　
			<td>录事</td><td>二人</td><td>从九品下</td><td>录事掌受事发辰，句检稽失</td></tr></tbody></table><table class=" table table-bordered"><caption>流外官</caption><thead><tr><th>官职</th><th>编制</th></tr></thead><tbody><tr><td>佐</td><td>二人</td></tr><tr><td>史</td><td>二人</td></tr></tbody></table><h5>录事</h5><p>录事二人，从九品下。</p><p>隋长安县置录事二人。</p><h2>司功</h2><table class=" table table-bordered"><caption>流外官</caption><thead><tr><th>官职</th><th>编制</th></tr></thead><tbody><tr><td>司功佐</td><td>三人</td></tr><tr><td>史</td><td>六人</td></tr></tbody></table><h2>司仓</h2><table class=" table table-bordered"><caption>流外官</caption><thead><tr><th>官职</th><th>编制</th></tr></thead><tbody><tr><td>司仓佐</td><td>四人</td></tr><tr><td>史</td><td>八人</td></tr></tbody></table><h2>司户</h2><table class=" table table-bordered"><caption>流外官</caption><thead><tr><th>官职</th><th>编制</th></tr></thead><tbody><tr><td>司户佐</td><td>五人</td></tr><tr><td>史</td><td>十人</td></tr></tbody></table><h2>司兵</h2><table class=" table table-bordered"><caption>流外官</caption><thead><tr><th>官职</th><th>编制</th></tr></thead><tbody><tr><td>司兵佐</td><td>三人</td></tr><tr><td>史</td><td>六人</td></tr></tbody></table><h2>司法</h2><table class=" table table-bordered"><caption>流外官</caption><thead><tr><th>官职</th><th>编制</th></tr></thead><tbody><tr><td>司法佐</td><td>五人</td></tr><tr><td>史</td><td>十人</td></tr></tbody></table><h2>司士</h2><table class=" table table-bordered"><caption>流外官</caption><thead><tr><th>官职</th><th>编制</th></tr></thead><tbody><tr><td>司士佐</td><td>四人</td></tr><tr><td>史</td><td>八人</td></tr></tbody></table><h2>博士</h2><table class=" table table-bordered"><caption>流外官</caption><thead><tr><th>官职</th><th>编制</th><th>职责</th></tr></thead><tbody><tr><td>博士</td><td>一人</td><td>掌以经术教授诸生</td></tr><tr><td>助教</td><td>一人</td><td>-</td></tr></tbody></table><table class=" table table-bordered"><caption>编制人员</caption><thead><tr><th>官职</th><th>编制</th></tr></thead><tbody><tr><td>学生</td><td>五十人</td></tr></tbody></table><h5>博士</h5><p>博士掌以经术教授诸生。</p><p>二分之月，释奠于先圣、先师。</p></div>
</main>
</div>
</body>

</html>
<html>

<meta charset="utf-8"/>
<title>内外命妇</title>

<link rel="stylesheet" href="../libs/bootstrap-3.4.1-dist/css/bootstrap.min.css">
<link rel="stylesheet" href="../styles/stylesheet.css">

<body>
<div class="container">
<h1>内外命妇</h1>
<hr/>

<main>
<div class="text"><table class=" table table-bordered"><caption>内命妇（皇帝）</caption><thead><tr><th>内命妇</th><th>品阶</th><th>员额</th></tr></thead><tbody><tr><td>夫人（贵妃、淑妃、德妃、贤妃）</td><td>正一品</td><td>各一员</td></tr><tr><td>嫔（昭仪、昭容、昭媛、充仪、充容、充嫒）</td><td>正二品</td><td>各一员</td></tr><tr><td>婕妤</td><td>正三品</td><td>九员</td></tr><tr><td>美人</td><td>正四品</td><td>九员</td></tr><tr><td>才人</td><td>正五品</td><td>九员</td></tr><tr><td>宝林</td><td>正六品</td><td>二十七员</td></tr><tr><td>御女</td><td>正七品</td><td>二十七员</td></tr><tr><td>采女</td><td>正八品</td><td>二十七员</td></tr></tbody></table><p>黄帝有四妃，帝誉亦然，帝尧因之。盖象后妃四星，其一明者为正妃，余三小者焉次妃。至舜不告而娶，不立正妃，但三妃而已，谓之三夫人。夏后氏增以三三而九，合十二人。《春秋说》云："天子娶十二人。"即夏制也。《礼记》曰："古者，天子立六宫、三夫人、九嫔、二十七世妇、八十一御女，以听天下之内理。"此盖以象三公、九卿之数，则殷制也。《周官》曰："九嫔掌妇学之法。"至汉初，有夫人、美人及姬之号。武帝制婕妤、侄娥、容华、充衣，各有爵位。元帝加昭仪之号，凡十四等。光武乃有贵人、才人之号。《晋诸公赞》曰："旧制：贵嫔、夫人比三公，假金紫；淑媛、淑仪、修容、修仪、婕妤、容华、充华为九嫔，比九卿，假银青。"后魏孝文改定内官，各有视品。宋、齐、梁、陈、北齐、后周多依古制，或有增损，事则不经。隋氏定制，则依《周官》之制，皇朝因之，为百二十一人。</p><table class=" table table-bordered"><caption>内命妇（皇太子）</caption><thead><tr><th>内命妇</th><th>品阶</th><th>员额</th></tr></thead><tbody><tr><td>良娣</td><td>正三品</td><td>二员</td></tr><tr><td>良嫒</td><td>正四品</td><td>六员</td></tr><tr><td>承徽</td><td>正五品</td><td>十员</td></tr><tr><td>昭训</td><td>正七品</td><td>十六员</td></tr><tr><td>奉仪</td><td>正九品</td><td>二十四员</td></tr></tbody></table><p>《汉书》曰："太子有妃，有良娣，有孺子，妻、妾三等。"历代因之。至宋明帝，更为太子置内职二等，有保林、良娣。齐建元中，太子宫置三内职：良娣比关内侯，保林比五等侯，才人比驸马都尉。隋初定制也，皇朝因之。</p><table class=" table table-bordered"><caption>外命妇</caption><thead><tr><th>外命妇</th><th>身份</th><th>视品</th></tr></thead><tbody><tr><td>大长公主</td><td>皇姑</td><td>正一品</td></tr><tr><td>长公主</td><td>皇姊妹</td><td>正一品</td></tr><tr><td>公主</td><td>皇女</td><td>正一品</td></tr><tr><td>郡主</td><td>皇太子之女</td><td>从一品</td></tr><tr><td>县主</td><td>王之女</td><td>正二品</td></tr></tbody></table><p>《公羊传》曰："天子将嫁女于诸侯，必使同姓诸侯主之，"故曰"公主"。《诗》曰："何彼秾矣，美王姬也。虽则王姬，亦下嫁于诸侯。车服不系于其夫，下王后一等。"汉家公主所食曰邑；诸王女曰翁主，亦曰王主。后汉皇女皆封县公主，仪服同列侯；尊崇者加号为长公主，乘赤罽车马，与诸侯同。雨汉皆列侯尚主。自魏、晋已来，尚主皆拜驸马都尉。晋、宋已来，皇女皆封郡公主，王女皆封县主。</p></div>
</main>
</div>
</body>

</html>
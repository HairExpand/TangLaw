<html>

<meta charset="utf-8"/>
<title>诸卫折冲都尉府</title>

<link rel="stylesheet" href="../libs/bootstrap-3.4.1-dist/css/bootstrap.min.css">
<link rel="stylesheet" href="../styles/stylesheet.css">
<meta name="viewport" content="width=device-width, initial-scale=1.0">

<body>
<div class="container">
<h1>诸卫折冲都尉府</h1>
<hr/>

<main>
<div class="text"><h2>折冲都尉</h2><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>折冲都尉</td><td>一人</td><td>正四品上（上府）<br />从四品下（中府）<br />正五品下（下府）</td><td rowspan="3">掌领五校之属，以备宿卫，以从师役，总其戎具、资粮、差点、教习之法令</td></tr><tr><td>左果毅都尉</td><td>一人</td><td>从五品下（上府）<br />正六品上（中府）<br />从六品下（下府）</td></tr><tr><td>右果毅都尉</td><td>一人</td><td>从五品下（上府）<br />正六品上（中府）<br />从六品下（下府）</td></tr><tr><td>别将</td><td>一人</td><td>正七品下（上府）<br />从七品上（中府）<br />从七品下（下府）</td><td>-</td></tr></tbody></table><table class=" table table-bordered"><caption>流外官</caption><thead><tr>　
			<th>官职</th><th>编制</th></tr></thead><tbody><tr><td>校尉</td><td>五人</td></tr><tr><td>旅帅</td><td>十人</td></tr><tr><td>队正</td><td>二十人</td></tr><tr><td>副队正</td><td>二十人</td></tr></tbody></table><h5>折冲都尉</h5><p>折冲都尉各一人，上府正四品上，中府从四品下，下府正五品下。</p><p>周按井田之法而备军政。至秦，废井田，置郡县，尉为太守之贰而主兵。至汉，改曰都尉，凡武职多以尉为补。后汉省都尉。至隋，左·右卫、左·右武卫、左·右武侯各领军坊、乡团，以统戎卒。开皇初，又置骠骑将军府，每府有骠骑将军、车骑将军。大业三年，改置鹰扬府，每府改骠骑马鹰扬郎将，车骑为鹰扬副郎将；五年，又以鹰扬副郎将为鹰击郎将。皇朝武德初，因隋鹰扬府，依开皇旧名置。</p><p>诸府折冲都尉之职，掌领五校之属，以备宿卫，以从师役，总其戎具、资粮、差点、教习之法令。</p><p>凡卫士三百人为一团，以校尉领之，以便习骑射者为越骑，余为步兵。其团十人为火，火备六驮之马。（初置为八，后改为六。）每岁十一月，以卫士帐上尚书，天下兵马之数以省闻。</p><p>凡兵马在府，每岁季冬，折冲都尉率五校之属以教其军阵战斗之法。捉捕持更者，晨夜有行人必问，不应，则弹弓而向之；复不应，则旁射；又不应，则射之。昼以排门人远望，暮以持更人远听，有众而嚣，则告主帅。（垂拱中，以千二百人为上府，千人为中府，八百人为下府，赤县为赤府，畿县为畿府。）</p><h5>左、右果毅都尉</h5><p>左、右果毅都尉一人，上府从五品下，中府正六品上，下府从六品下。</p><p>贞观十年，因隋果毅郎将之名，改为果毅都尉。</p><p>左、右果毅都尉掌贰都尉。</p><h5>别将</h5><p>别将一人，上府正七品下，中府从七品上，下府从七品下。</p><h2>长史</h2><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>长史</td><td>一人</td><td>正七品下（上府）<br />从七品上（中府）<br />从七品下（下府）</td><td>掌判兵事、仓储、车马、介胄之事，及其簿书、会要之法</td></tr></tbody></table><table class=" table table-bordered"><caption>流外官</caption><thead><tr>　
			<th>官职</th><th>编制</th></tr></thead><tbody><tr><td>录事</td><td>一人</td></tr><tr><td>史</td><td>二人</td></tr></tbody></table><h5>长史</h5><p>长史一人，上府正七品下，中府从七品上，下府从七品下。</p><p>长史掌判兵事、仓储、车马、介胄之事，及其簿书、会要之法。</p><h2>兵曹</h2><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>兵曹参军事</td><td>一人</td><td>从八品下（上府）<br />正九品上（中府）<br />从九品下（下府）</td><td>掌兵吏粮仓、公廨财物、田园课税之事，与其出入勾检之法</td></tr></tbody></table><table class=" table table-bordered"><caption>流外官</caption><thead><tr>　
			<th>官职</th><th>编制</th></tr></thead><tbody><tr><td>府</td><td>二人</td></tr><tr><td>史</td><td>三人</td></tr></tbody></table><h5>长史</h5><p>兵曹参军事一人，上府从八品下，中府正九品上，下府从九品下。</p><p>兵曹掌兵吏粮仓、公廨财物、田园课税之事，与其出入勾检之法。</p><p>每月，簿番上卫士之数以上卫。每岁，簿录事及府、史、捉、□、品于补上年月、姓名，以上于州，申考功、兵部。</p></div>
</main>
</div>
</body>

</html>
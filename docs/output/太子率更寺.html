<html>

<meta charset="utf-8"/>
<title>太子率更寺</title>

<link rel="stylesheet" href="../libs/bootstrap-3.4.1-dist/css/bootstrap.min.css">
<link rel="stylesheet" href="../styles/stylesheet.css">

<body>
<div class="container">
<h1>太子率更寺</h1>
<hr/>

<main>
<div class="text"><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr>　　　
			<td>令</td><td>一人</td><td>从四品上</td><td>掌宗族次序，礼乐、刑罚及漏刻之政令</td></tr><tr><td>丞</td><td>一人</td><td>从七品上</td><td>掌判礼乐、刑狱之事</td></tr><tr>　
			<td>主簿</td><td>一人</td><td>正九品下</td><td>掌印及勾检稽失</td></tr></tbody></table><table class=" table table-bordered"><caption>流外官</caption><thead><tr><th>官职</th><th>编制</th></tr></thead><tbody><tr>　　　　　
			<td>录事</td><td>一人</td></tr><tr>　　
			<td>府</td><td>三人</td></tr><tr><td>史</td><td>四人</td></tr><tr>　　　　　　
			<td>伶官师</td><td>二人</td></tr><tr>　　　　　　
			<td>漏刻博士</td><td>二人</td></tr><tr>　　　　　　
			<td>掌漏</td><td>六人</td></tr><tr>　　　　　　
			<td>漏童</td><td>六十人</td></tr><tr>　　　　　　
			<td>典鼓</td><td>二十四人</td></tr><tr><td>亭长</td><td>四人</td></tr><tr><td>掌固</td><td>四人</td></tr></tbody></table><h5>令</h5><p>令一人，从四品上。</p><p>汉詹事府属官有太子率更令、丞。后溪太子少傅属官有太子率更令，秩千石，主庶子、舍人更直，职似光禄勋。魏因之。晋詹事属官有太子率更令一人，铜印、墨绶，进贤两梁冠，绛朝服；掌宫殿门户之禁，郎将屯卫之士；局拟光禄勋、卫尉。太康八年，进品第五。宋、齐因之。梁率更令视黄门，陈因之。后魏太和二十二年为从四品上。北齐詹事率更令有丞、功曹、主簿，领中盾署令、丞各一人，掌周卫禁防，漏刻钟鼓。隋率更寺令一人，皇朝因之。龙朔二年改为司更大夫，咸亨元年复旧。</p><p>率更令之职，掌宗族次序，礼乐、刑罚及漏刻之政令。</p><p>凡皇太子释奠于先圣先师，讲学齿胄，皆总其仪注，而为之导引。若皇太子备礼出入，则乘轺车，位亚家令焉。</p><p>凡漏刻，令博士以教之；掌漏以典之；漏童司刻，分时以唱之。</p><p>凡诸坊、寺、府之有犯者，令其主司定罪，庶人杖已下决之，官吏杖已下皆送于大理。若皇太子未立及未即东宫，其宫、坊、寺、府之犯罪者，皆断于大理。</p><h5>丞</h5><p>丞一人，从七品上。</p><p>后汉率更丞一人，秩四百石。魏、晋、陈、齐、梁、陈皆一人。后魏太子三卿丞第九品下。北齐、隋皆一人，皇朝因之。</p><p>丞掌判礼乐、刑狱之事。</p><p>凡官臣有犯理于率更者，皆亲问之，乃断其罪，而上于詹事。</p><h5>主簿</h5><p>主簿一人，正九品下。</p><p>晋率更令置主簿一人，宋代无闻。《齐职仪》："太子率更令主簿，四品勋位。"梁、陈、后魏无闻。北齐、隋太子率更寺主簿一人，皇朝因之。</p><p>主簿掌印及勾检稽失。</p><p>凡宗族不序，礼仪不节，音律不谐，漏刻不审，刑名不法，皆举而正之。若所司决囚，与其丞同监之。</p></div>
</main>
</div>
</body>

</html>
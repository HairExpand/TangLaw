<html>

<meta charset="utf-8"/>
<title>尚服</title>

<link rel="stylesheet" href="../libs/bootstrap-3.4.1-dist/css/bootstrap.min.css">
<link rel="stylesheet" href="../styles/stylesheet.css">
<meta name="viewport" content="width=device-width, initial-scale=1.0">

<body>
<div class="container">
<h1>尚服</h1>
<hr/>

<main>
<div class="text"><h2>尚服</h2><table class=" table table-bordered"><caption>宫官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>尚服</td><td>二人</td><td>正五品</td><td>掌供内服用采章之数</td></tr></tbody></table><h5>尚服</h5><p>尚服二人，正五品。</p><p>《周礼》："内司服掌王后六服：祎衣、褕翟、阙翟、鞠衣、展衣、褖衣、素纱。"司马彪《续汉志》："皇后谒庙，服绀上、阜下；蚕，青上、缥下；皆深衣制，隐领、袖缘以条。假结，首饰步摇、簪珥。步摇以黄金为山题，贯白珠为桂枝相掺。八爵、九华、熊、虎、赤罢、天鹿，辟邪、南山丰大特六兽。诸爵、兽皆以翡翠为毛羽。金题，白珠珰绕，以翡翠为华。绶、佩同乘舆。"魏、晋、宋、齐、梁、陈略同。后魏，北齐皇后玺，绶、佩同乘舆，假髻，步摇，十二镆，八爵、九华。助祭、朝会以褖衣，郊、禖以褕翟，小宴以阙翟，亲蚕以鞠衣，见皇帝以展衣，宴居以褖衣，俱有蔽膝、织成绲带。后周皇后衣十二等。翟衣六：从祀、郊、禖，享先皇，服翚衣；祭阴社，朝命妇，服衤衣；献茧，服惊衣；采桑，服鳪衣；听女教，服鵫衣；归宁，服〈失羽〉衣，以翚雉为领、褾。临妇学，燕命妇，苍衣；春斋、祭还，青衣；夏斋、祭还，朱衣；采桑斋、采桑还，黄衣；秋斋、祭还，素衣；冬斋、祭还，玄衣；其褾、领以相生色，华皆十二树。隋初，皇后首饰花十二树。袆衣，青纱内单，黼领，罗谷褾、襈，蔽膝，大带，以青衣，革带，青韈、舄，金饰，白玉佩，玄组绶，祭及朝会则服。鞠衣，黄罗为之、蔽膝、大带、舄、革带随衣色，余同袆衣，亲蚕则服。青衣，青罗为之，制同鞠衣，去华、大带、佩、绶，见帝则服。朱衣，绯罗为之，制如青衣，宴宾则服。炀帝令牛弘等制皇后服四等：袆衣，以翚翟，五彩重行，十二等；首饰花十二钿，小花〈耳毛〉十二树，两博鬓；素纱内单，黼领；罗毅褾、襈，皆以朱；蔽膝随裳色，以为缘，用翟三章；大带随衣色，饰以朱、绿之锦，青绿；革带，青韈、舄，以金饰；白玉佩，玄组绶，章采、尺寸同乘舆，祭及朝会则服。鞠衣，小花十二树。青衣、朱服，皆参准宋太始及梁、陈故事增损用之。皇朝因之。</p><p>尚服掌供内服用采章之数。惣司宝、司衣、司饰、司仗四司之官属。</p><h2>司宝</h2><table class=" table table-bordered"><caption>宫官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>司宝</td><td>二人</td><td>正六品</td><td rowspan="3">掌琮宝、符契、图籍</td></tr><tr><td>典宝</td><td>二人</td><td>正七品</td></tr><tr><td>掌宝</td><td>二人</td><td>正八品</td></tr></tbody></table><table class=" table table-bordered"><caption>流外宫官</caption><thead><tr><th>官职</th><th>编制</th><th>品阶</th></tr></thead><tbody><tr><td>女史</td><td>四人</td><td>掌执文书</td></tr></tbody></table><h5>司宝</h5><p>司宝二人，正六品。</p><p>司宝掌琮宝、符契、图籍。（凡神宝、受命宝、铜鱼符及契、四方传符，皆识其行用之别安置，具立文簿。外司请用，执状奏闻，同检出付，仍录案记；符还，朱书记之。）</p><h5>典宝、掌宝</h5><p>典宝二人，正七品；掌宝二人，正八品。</p><p>典宝、掌宝佐之。</p><h2>司衣</h2><table class=" table table-bordered"><caption>宫官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>司衣</td><td>二人</td><td>正六品</td><td rowspan="3">掌衣服、首饰</td></tr><tr><td>典衣</td><td>二人</td><td>正七品</td></tr><tr><td>掌衣</td><td>二人</td><td>正八品</td></tr></tbody></table><table class=" table table-bordered"><caption>流外宫官</caption><thead><tr><th>官职</th><th>编制</th><th>品阶</th></tr></thead><tbody><tr><td>女史</td><td>四人</td><td>掌执文书</td></tr></tbody></table><h5>司衣</h5><p>司衣二人，正六品。</p><p>司衣掌衣服、首饰。</p><h5>典衣、掌衣</h5><p>典衣二人，正七品；掌衣二人，正八品。</p><p>典衣、掌衣佐之。</p><h2>司饰</h2><table class=" table table-bordered"><caption>宫官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>司饰</td><td>二人</td><td>正六品</td><td rowspan="3">掌膏沐、巾栉、玩弄器物之事</td></tr><tr><td>典饰</td><td>二人</td><td>正七品</td></tr><tr><td>掌饰</td><td>二人</td><td>正八品</td></tr></tbody></table><table class=" table table-bordered"><caption>流外宫官</caption><thead><tr><th>官职</th><th>编制</th><th>品阶</th></tr></thead><tbody><tr><td>女史</td><td>二人</td><td>掌执文书</td></tr></tbody></table><h5>司饰司</h5><p>司饰二人，正六品。</p><p>司饰掌膏沐、巾栉、玩弄器物之事。</p><h5>典饰、掌饰</h5><p>典饰二人，正七品；掌饰二人，正八品。</p><p>典宾、掌宾佐之。</p><h2>司仗</h2><table class=" table table-bordered"><caption>宫官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>司仗</td><td>二人</td><td>正六品</td><td rowspan="3">掌羽仪仗卫之事</td></tr><tr><td>典仗</td><td>二人</td><td>正七品</td></tr><tr><td>掌仗</td><td>二人</td><td>正八品</td></tr></tbody></table><table class=" table table-bordered"><caption>流外宫官</caption><thead><tr><th>官职</th><th>编制</th><th>品阶</th></tr></thead><tbody><tr><td>女史</td><td>二人</td><td>掌执文书</td></tr></tbody></table><h5>司仗</h5><p>司仗二人，正六品。</p><p>司仗掌羽仪仗卫之事。</p><h5>典仗、掌仗</h5><p>典仗二人，正七品；掌仗二人，正八品。</p><p>典仗、掌仗佐之。</p></div>
</main>
</div>
</body>

</html>
<html>

<meta charset="utf-8"/>
<title>物资</title>

<link rel="stylesheet" href="../libs/bootstrap-3.4.1-dist/css/bootstrap.min.css">
<link rel="stylesheet" href="../styles/stylesheet.css">

<body>
<div class="container">
<h1>物资</h1>
<hr/>

<main>
<div class="text"><p>【户部·度支司】</p><p>凡物之精者与地之近者以供御，（谓支纳司农、太府、将作、少府等物。）物之固者与地之远者以供军，（谓支纳边军及诸都督、都护府。）皆料其远近、时月、众寡、好恶，而统其务焉。</p><p>凡和市、籴皆量其贵贱，均天下之货，以利于人。</p><p>凡金银、宝货、绫罗之属，皆折庸、调以造焉。</p><p>凡天下边军皆有支度之使以计军资、粮仗之用，每岁所费，皆申度支而会计之，以长行旨为准。（支度使及军州每年终各具破用、见在数中金部、度支、仓部勘会。开元二十四年敕，以每年租耗杂支，轻重不类，令户部修《长行旨条》五卷，诸州刺史、县令改替日，并令递相交付者。省司每年但据应支物数进画颁行，附驿递送。其支配处分，并依旨文为定，金部皆递醋而行之。）</p><p>【户部·金部司】</p><p>凡度以北方秬黍中者一黍之广为分，十分为寸，十寸为尺，一尺二寸为大尺，十尺为丈。</p><p>凡量以秬黍中者容一千二百为龠，二龠为合，十合为升，十升为斗，三斗为大斗，十斗为斛。</p><p>凡权衡以秬黍中者百黍之重为铢，二十四铢为两，三两为大两，十六两为斤。</p><p>凡积秬黍为度、量、权衡者，调锺律，测晷景，合汤药及冠冕之制则用之；内、外官司悉用大者。</p><p>凡库藏出纳皆行文傍，季终而会之。若承命出给，则于中书省覆而行之。百司应请月俸，则符、牒到，所由皆递覆而行之。（旧制，京官有防閤、庶仆、俸食、杂用等。开元二十四年，敕以为"名目虽多，料数先定，既烦案牍，因此生奸。自今已后，合为一色，都以月俸为名。其贮米亦合入禄数同申。"遂为恒式。）
乃置木契，与应出物之司相合，以次行用，随符、牒而合之以明出纳之吝。（金部置木契一百一十只：二十只与太府寺合，十只与东都合，十只与九成宫合，十只与行从太府寺合，十只行从金部与京金部合，十只行从金部与东都合，二十只与东都太府寺合，二十只东都金部与京金部合。）</p><p>凡有互市，皆为之节制。（诸官私互市唯得用帛炼、蕃彩，自外并不得交易。其官市者，两分帛炼，一分蕃彩。若蕃人须籴粮食者，监司斟酌须数，与州司相知，听百姓将物就互市所交易。）</p><p>凡缣、帛之类，必定其畏短广狭之制，端、匹、屯、綟之差焉。（罗、锦、绫、绢、纱、絁、䌷之属以四丈为匹，布则五丈为端，绵型六两为屯，丝则五两为绚，麻乃三斤为綟。）</p><p>凡赐物十段，则约率而给之：绢三匹，布三端，绵四屯。（赀布、纟宁布、罽布各一端。春、夏以丝代绵。）若杂彩十段，则丝布二匹、䌷二匹、绫二匹、缦四匹。若赐蕃客锦彩，率十段则锦一张、绫二匹、缦三匹、绵四屯。</p><p>凡时服称一具者，全给之；一副者，减给之。（一具者，春、秋给袍一、绢汗衫一、头巾一，白练袴一、绢禅一、鞾一量并氎；夏则以衫代袍，以单袴代裌袴，余依春、秋；冬则袍加绵一十两，袄子八两，袴六两。一副者，除袄子、汗衫、禅、头巾、鞾，余同上。）正、冬之会，称束帛有差者，皆赐绢，五品已上五匹，六品已下三匹。命妇会，则视其夫、子。</p><p>【户部·仓部司】</p><p>几都之东租纳于都之含嘉仓，自含嘉仓转运以实京之太仓。自洛至陕运于陆、自陕至京运于水，量其递运节制，置使以监统之。（陆运从洛至陕分别量计十五文，付运使，于北路分为八递，应须车牛，任使司量运多少召雇情愿者充，以十月起运，尽脏止。）</p><p>【太仓署】</p><p>凡凿窖、置屋，皆铭砖为庾斛之数，与其年月日，受领粟官吏姓名。又立牌如其铭焉。（输米、粟二斗，课槀一围，三斛，橛一枚；米二十斛，籧蒢一领；粟四十斛，苫一蕃；麦及杂种亦如之；以充仓窖所用。仍令输人营备之。）</p><p>凡粟支九年，米及杂种三年。（贮经三年，斛听耗一升；五年已上，二升。）</p><p>【太府寺】</p><p>以二法平物：一曰度量，（度谓分、寸、尺、丈，量谓合、升、斗、斛。）二曰权衡。（权，重也，衡，平也。）
金银之属谓之宝，钱帛之属谓之货。绢曰匹，布曰端，绵曰屯，丝曰绚，麻曰綟；金银曰铤，钱曰贯。</p><p>凡绢、布出有方土，类有精粗。绢分为八等，布分为九等，所以迁有无，和利用也。（宋、亳之绢，复州之纟宁，宣、润、沔之火麻，黄州之赀，并第一等。郑、汴、曹、怀之绢，常州之纟宁，舒、蕲、黄、岳、荆之火麻，庐、和、晋、泗之赀，并第二等。滑、卫、陈、魏、相、冀、德、海、泗、濮、徐、兖、贝、博之绢，杨、湖、沔之纟宁，徐、楚、庐、寿之火麻，绛、楚、滁之赀，并第三等。沧、瀛、齐、许、豫、仙、棣、郓、深、莫、洺、邢、恒、定、赵之绢，苏、越、杭、蕲、庐之纟宁，澧、朗、潭之火麻，泽、潞、沁之赀，并第四等。颍、淄、青、沂、密、寿、幽、易、申、光、安、唐、随、黄之绢，衢、饶、洪、婺之纟宁，京兆、太原、汾之赀，并第五等。益、彭、蜀、梓、汉、剑、遂、简、绵、襄、褒、邓之绢，郢、江之纟宁，褒、洋、同、歧之赀，并第六等。资、眉、邛、雅、嘉、陵、阆、普、壁、集、龙，果、洋、渠之绢，台、括、抚、睦、歙、虔、吉、温之纟宁，唐、慈、坊、宁之赀，并第七等。通、巴、蓬、金、均、开、合、兴、利、泉、建、闽之绢，泉、建、闽、袁之纟宁，登、莱、邓之赀，并第八等。金、均，合之赀，并第九等。）</p><p>凡供祀昊天上帝币以苍，配帝亦如之；皇地只币以黄，配帝亦如之。祀大明币以青；夜明币以白；神州币以黄；太社、太稷之币皆以玄，后稷亦如之；先农币以青；先蚕币以玄。蜡祭神农币以赤，伊祁氏币以玄。祀五方帝、五帝、五官、内官、中官、外官、五星、二十八宿及众星、岳、镇、海、渎、山、林、川、泽、丘、陵、坟、衍等之币皆以其方色。祈告宗庙之币及孔宣父、齐太公皆以白。</p><p>凡币皆长一丈八尺。</p><p>【右藏署】</p><p>杂物州土：安西于阗之玉，饶、道、宣、永、安南、邕等州之银，杨、广等州之苏木、象牙，永州之零陵香，广府之沉香、霍香、薰陆·鸡舌等香，京兆之艾纳香、紫草，宣、简、润、郴、鄂、衡等州之空青、石碌，辰、溪州之朱砂，相州之白粉，岩州之雌·雄黄，绛、易等州之墨，金州之栀子、黄檗，西州之高昌矾石，益府之大小黄·白麻纸、弓弩弦麻，杭、婺、衢、越等州之上细黄·白状纸，均州之大模纸，宣、衢等州之案纸、次纸，蒲州之百日油细薄白纸，河南府、许、卫、怀、汝、泽、潞等州之兔皮，鄜、宁、同、华、号、晋、蒲、绛、汾等州之狸皮，越州之竹管，泾、宁、邠、龙、蓬等州之蜡，蒲、绛、郑、贝等州之毡，河南府、同、邓、许等州之胶，蒲、同、号等州之席，泾、丹、鄜、坊等州之麻，京兆、岐、华等州之木烛。</p><p>【士曹、司士参军】</p><p>凡州界内有出铜、铁处，官未采者，听百姓私采。若铸得铜及白铁，官为市取；如欲折充课役，亦听之。其四边，无问公私，不得置铁冶及采铜。自余山川薮泽之利，公私共之。</p><p>凡知山泽有异宝、异木及金、玉、铜、铁、彩色杂物处堪供国用者，奏闻。</p></div>
</main>
</div>
</body>

</html>
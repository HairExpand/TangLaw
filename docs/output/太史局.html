<html>

<meta charset="utf-8"/>
<title>太史局</title>

<link rel="stylesheet" href="../libs/bootstrap-3.4.1-dist/css/bootstrap.min.css">
<link rel="stylesheet" href="../styles/stylesheet.css">
<meta name="viewport" content="width=device-width, initial-scale=1.0">

<body>
<div class="container">
<h1>太史局</h1>
<hr/>

<main>
<div class="text"><h2>太史令</h2><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>令</td><td>二人</td><td>从五品下</td><td rowspan="2">掌观察天文，稽定历数</td></tr><tr><td>丞</td><td>二人</td><td>从七品下</td></tr></tbody></table><table class=" table table-bordered"><caption>流外官</caption><thead><tr><th>官职</th><th>编制</th></tr></thead><tbody><tr><td>令史</td><td>二人</td></tr><tr><td>书令史</td><td>四人</td></tr><tr><td>楷书手</td><td>二人</td></tr><tr><td>亭长</td><td>四人</td></tr><tr><td>掌固</td><td>四人</td></tr></tbody></table><h5>令</h5><p>令二人，从五品下。</p><p>《左传》云："昔少昊氏以鸟纪官。凤鸟氏，历正也。"颛顼命南正重司天，北正黎司地；唐、虞之际，羲氏、和氏绍重、黎之后，掌天地四时之官，并太史之任也。《周官》："太史掌建邦之六典，正岁年以序事，颁告朔于邦国。"《左传》曰："天子有日官。"郎太史也。《汉书百官》表太史属太常。《茂陵书》称："司马谈为太史令。"后汉太史令一人，秩六百石，掌天时、星历、祥瑞、妖灾，凡岁将终，奏新年历而已。魏因之。晋太史令品第七，秩六百石，铜印、墨绶，进贤一梁冠，绛朝服。江左，高莹以侍中、隙卓以义熙守、吴道欣以殿中侍却史兼领太史。宋、齐、粱、陈并同晋氏，后魏、北齐亦然。后周春官府置太史少大夫一人，掌历家之法。隋秘书省太史曹置太史令二人，从第七品下；炀帝三年，改太史曹为太史监，进令阶为从五品。皇朝因之，改监为局。龙朔二年，改为秘书阁局，令改为秘阁郎中；咸亨元年复旧。久视元年为浑天监，不隶麟台，其令监置一人，加至正第五品上，因加副监及丞、主簿、府、史等员；其年又改为潭仪监，长安二年复为太史局，还隶辚台，缘监置官及府、史等并废，其监依旧为令，置二人。景龙二年，又改太史局为太史监，令名不改，不隶秘书。开元二年，又改令为监；三年，加从第四品下，其一员改为少监。十四年，又改为局，复为太史令二员，隶秘书。</p><p>太史令掌观察天文，稽定历数。凡日月星辰之变，风云气色之异，率其属而占候焉。其属有司历、灵台郎、挈壶正。凡玄象器物，天文图书，苟非其任，不得与焉。（观生不得读占书，所见徵祥灾异，密封闻奏，漏泄有刑。）每季录所见灾祥送门下、中书省入起居注，岁终总录，封送史馆。每年预造来岁历，颁于天下。</p><h5>丞</h5><p>丞二人，从七品下。</p><p>司马彪《续汉志》云："太史丞一人，秩二百石。"魏、晋、宋、齐皆同汉氏。梁、陈太史丞三品蕴位。后魏、北齐，史失其品第。隋太史丞置二人，正第九品下。炀帝三年减一人。皇朝不置丞。久视元年改为浑仪监，始置丞二人，从七品上。长安二年又省，景龙二年复置。</p><h5>令史、书令史</h5><p>令史二人，书令史四人。</p><p>太史不隶秘书郎为府、史，开元十四年复为令史也。</p><h2>司历</h2><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>司历</td><td>二人</td><td>从九品上</td><td>掌国之历法，造历以颁于四方</td></tr><tr><td>保章正</td><td>一人</td><td>从八品上</td><td>掌教历生</td></tr></tbody></table><table class=" table table-bordered"><caption>流外官</caption><thead><tr><th>官职</th><th>编制</th><th>职责</th></tr></thead><tbody><tr><td>历生</td><td>三十六人</td><td>掌习历</td></tr><tr><td>装书历生</td><td>五人</td><td>-</td></tr></tbody></table><h5>司历</h5><p>司历二人，从九品上。</p><p>《汉官仪》太史吏员有理历六人。至晋，太史令吏员有典历四人。宋、齐、梁、陈、后魏、北齐皆有典历，并史阙其员、品。至隋，改典历为司历，置二人，从九品下，取左传司历为名。皇朝为从九品上。</p><p>司历掌国之历法，造历以颁于四方。</p><h5>保章正</h5><p>保章正一人，从八品上。</p><p>《周礼》春官太史属有保章氏，"掌天星，以志星、辰、日、月之变动，辩其吉凶"。自秦、汉已来无其职。至后周，春官府置太史，其属有保章上士、中士之职，即其任也。至隋，置历博士一人，正九品上。皇朝因之。长安四年省历博士，置保章正以当之，掌教历生。</p><h5>历生</h5><p>历生三十六人。</p><p>隋氏置，掌习历。皇朝因之，同流外，八考入流。</p><h5>装书历生</h5><p>装书历生五人。</p><p>皇朝置，同历生。</p><h2>监候</h2><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>监候</td><td>五人</td><td>从九品下</td><td>掌候天文</td></tr></tbody></table><table class=" table table-bordered"><caption>流外官</caption><thead><tr><th>官职</th><th>编制</th><th>职责</th></tr></thead><tbody><tr><td>天文观生</td><td>九十人</td><td>掌昼夜在灵台伺候天文气色</td></tr></tbody></table><h5>监候</h5><p>监候五人，从九品下。</p><p>魏、晋太史令吏员有望候郎二十人、候部吏十五人，掌候天文，并监候之任也。隋初，置监侯四人，从九品下；炀帝三年，增监候为十人。皇朝因隋，置监候五人。</p><h5>天文观生</h5><p>天文观生九十人。</p><p>隋氏置，掌昼夜在灵台伺候天文气色。皇朝所置从天文生转补，八考入流也。</p><h2>灵台郎</h2><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>灵台郎</td><td>二人</td><td>正八品下</td><td>掌观天文之变而占候之</td></tr></tbody></table><table class=" table table-bordered"><caption>流外官</caption><thead><tr><th>官职</th><th>编制</th></tr></thead><tbody><tr><td>天文生</td><td>六十人</td></tr></tbody></table><h5>灵台郎</h5><p>灵台郎二人，正八品下。</p><p>掌习知天文。周文王受命而作邑于丰，立灵台，所以观祲象，察气之妖祥也。《诗》云："经始灵台。"郑玄曰："观台而曰'灵'者，言文王化行，似神之精明，故以名也。"《春秋传》曰："公既视朔，遂登观台以望，而书云物。"亦其制也。其在《周官》，则冯相氏世登高台，以掌其事；汉则杂候上林情台。后汉又作灵台，掌候日月星气，而属太史；太史有二丞，其一在灵台。汉官云："灵台员吏十三人，灵台待诏四十二人。"魏太史有灵台丞，主候望、颁历。晋、宋、齐，梁，陈太史皆有灵台丞。隋太史置天文博士，掌教习天文气色。皇朝因隋，置天文博士二人，正八品下。长安四年省天文博士之职，置灵台郎以当之。</p><p>灵台郎掌观天文之变而占候之。</p><h5>天文生</h5><p>天文生六十人。</p><p>隋氏置，皇朝因之。年深者，转补天文观生。</p><h2>挈壶正</h2><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>挈壶正</td><td>二人</td><td>从八品下</td><td rowspan="2">掌知漏刻</td></tr><tr><td>司辰</td><td>十九人</td><td>正九品下</td></tr></tbody></table><table class=" table table-bordered"><caption>流外官</caption><thead><tr><th>官职</th><th>编制</th><th>职责</th></tr></thead><tbody><tr><td>漏刻典事</td><td>十六人</td><td>掌伺漏刻之节</td></tr><tr><td>漏刻博士</td><td>九人</td><td>掌教漏刻生</td></tr><tr><td>漏刻生</td><td>三百六十人</td><td>掌习漏刻之节，以时唱漏</td></tr><tr><td>典钟</td><td>二百八十人</td><td>掌击漏钟</td></tr><tr><td>典鼓</td><td>一百六十人</td><td>掌击漏鼓</td></tr></tbody></table><h5>挈壶正</h5><p>挈壶正二人，从八品下。</p><p>掌知漏刻。《周礼》有夏官挈壹氏、秋官司寤氏、春官鸡人氏，凡三职，咸掌其事。自汉已后，太史掌之。皇朝长安四年始置。</p><p>挈壶正、司辰掌知漏刻。</p><h5>司辰</h5><p>司辰十九人，正九品下。</p><p>掌漏刻事。隙置司辰二人，从第九品下；炀帝改为司辰师，本属武候府，大业三年隶于太史局。皇朝因之。久视元年除"师"字。</p><h5>漏刻典事</h5><p>漏刻典事十六人。</p><p>皇朝置，掌伺漏刻之节。</p><h5>漏刻博士</h5><p>漏刻博士九人。</p><p>隋置，有品、秩，掌教漏刻生。皇朝降为流外也。</p><h5>漏刻生</h5><p>漏刻生三百六十人。</p><p>隋置，掌习漏刻之节，以时唱漏。皇朝因之，皆以中、小男为之，转补为典钟、典鼓。</p><h5>典钟</h5><p>典钟二百八十人。</p><p>皇朝置，掌击漏钟。</p><h5>典钟</h5><p>典鼓一百六十人。</p><p>皇朝置，掌击漏鼓。</p></div>
</main>
</div>
</body>

</html>
<html>

<meta charset="utf-8"/>
<title>工部</title>

<link rel="stylesheet" href="../libs/bootstrap-3.4.1-dist/css/bootstrap.min.css">
<link rel="stylesheet" href="../styles/stylesheet.css">
<meta name="viewport" content="width=device-width, initial-scale=1.0">

<body>
<div class="container">
<h1>工部</h1>
<hr/>

<main>
<div class="text"><h2>工部尚书</h2><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>尚书</td><td>一人</td><td>正三品</td><td rowspan="2">掌天下百工、屯田、山泽之政令</td></tr><tr><td>侍郎</td><td>一人</td><td>正四品下</td></tr></tbody></table><h5>尚书</h5><p>工部尚书一人，正三品。</p><p>周之冬官卿也。汉五曹尚书，其三曰民曹。后汉以民曹兼主缮修、功作、盐池、园苑之事。自晋、宋、齐、梁、陈，营宗庙则权置起部尚书，事毕省之。后周依《周官》，置大司空卿一人。隋开皇二年始置工部尚书，皇朝因之。龙朔二年改为司平太常伯，咸亨元年复为工部尚书。光宅元年改为冬官尚书，神龙元年复故。</p><p>工部尚书、侍郎之职，掌天下百工、屯田、山泽之政令。其属有四：一曰工部，二曰屯田，三曰虞部，四曰水部；尚书、侍郎总其职务而奉行其制命。凡中外百司之事，由于所属，咸质正焉。</p><h5>侍郎</h5><p>侍郎一人，正四品下。</p><p>盖周之冬官小司空中大夫也。汉已来尚书侍郎，今郎中之任也。后周依《周官》。隋炀帝置工部侍郎，皇朝因之。龙朔二年改为司平少常伯，咸亨、光宅、神龙并随曹改复。</p><p>工部尚书、侍郎之职，掌天下百工、屯田、山泽之政令。</p><h2>工部司</h2><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>郎中</td><td>一人</td><td>从五品上</td><td rowspan="2">掌经营兴造之众务，凡城池之修浚，土木之缮葺，工匠之程式，咸经度之</td></tr><tr><td>员外郎</td><td>一人</td><td></td></tr><tr><td>主事</td><td>三人</td><td>从九品上</td><td>-</td></tr></tbody></table><table class=" table table-bordered"><caption>流外官</caption><thead><tr><th>官职</th><th>编制</th></tr></thead><tbody><tr><td>令史</td><td>十二人</td></tr><tr><td>书令史</td><td>二十一人</td></tr><tr><td>计史</td><td>一人</td></tr><tr><td>亭长</td><td>六人</td></tr><tr><td>掌固</td><td>八人</td></tr></tbody></table><h5>郎中</h5><p>郎中一人，从五品上。</p><p>盖《周礼》大司空属官下大夫，郎中之任也。晋、宋、齐、后魏、北齐皆有起部郎中，梁、陈改置起部侍郎，后周置冬官小司空下大夫。隋初为工部侍郎，炀帝除"侍"字，又改工部为起部，皇朝因之。武德三年改为工部郎中。龙朔二年改为司平大夫，咸亨元年复为工部郎中。光宅、神龙并随曹改复。</p><p>郎中、员外郎掌经营兴造之众务，凡城池之修浚，土木之缮葺，工匠之程式，咸经度之。</p><h5>员外郎</h5><p>员外郎一人，从六品上。</p><p>后周依《周礼》，置小司空上士，盖员外郎任也。隋开皇六年置工部员外郎、炀帝改为起部承务郎，皇朝改为工部员外郎。龙朔二年改为司平员外郎，咸亨、光宅、神龙并随曹改复。</p><p>郎中、员外郎掌经营兴造之众务，凡城池之修浚，土木之缮葺，工匠之程式，咸经度之。</p><h2>屯田司</h2><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>郎中</td><td>一人</td><td>从五品上</td><td rowspan="2">掌天下屯田之政令</td></tr><tr><td>员外郎</td><td>一人</td><td>从六品上</td></tr><tr><td>主事</td><td>二人</td><td>从九品上</td><td>-</td></tr></tbody></table><table class=" table table-bordered"><caption>流外官</caption><thead><tr><th>官职</th><th>编制</th></tr></thead><tbody><tr><td>令史</td><td>七人</td></tr><tr><td>书令史</td><td>十二人</td></tr><tr><td>计史</td><td>一人</td></tr><tr><td>掌固</td><td>四人</td></tr></tbody></table><h5>郎中</h5><p>屯田郎中一人，从五品上。</p><p>汉尚书郎四人，其一人主户口垦田，盖兼屯田之任也。故泛胜之为侍郎，教田三辅是也。魏有农部郎曹，晋始置屯田郎中，东晋及宋、齐并左民郎中兼知屯田事，后魏、北齐并置屯田郎中。梁、陈、隋并焉侍郎，亦郎中之任也。炀帝曰屯田郎。后魏、北齐祠部尚书领屯田，陈左户部尚书领屯田，隋则工部尚书领之，皇朝因称郎中。龙朔二年改为司田大夫，咸亨元年复故。</p><p>屯田郎中、员外郎掌天下屯田之政令。</p><h5>员外郎</h5><p>员外郎一人，从六品上。</p><p>隋开皇六年置，炀帝改曰承务郎，武德三年改曰员外郎，龙朔，咸亨随曹改复。</p><p>屯田郎中、员外郎掌天下屯田之政令。</p><h2>虞部司</h2><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>郎中</td><td>一人</td><td>从五品上</td><td rowspan="2">掌天下虞衡、山泽之事，而辨其时禁</td></tr><tr><td>员外郎</td><td>一人</td><td>从六品上</td></tr><tr><td>主事</td><td>二人</td><td>从九品上</td><td>-</td></tr></tbody></table><table class=" table table-bordered"><caption>流外官</caption><thead><tr><th>官职</th><th>编制</th></tr></thead><tbody><tr><td>令史</td><td>四人</td></tr><tr><td>书令史</td><td>九人</td></tr><tr><td>掌固</td><td>四人</td></tr></tbody></table><h5>郎中</h5><p>虞部郎中一人，从五品上。</p><p>《周礼地官》有山虞、泽虞，盖虞部之职也。魏始有虞曹郎中一人，晋因之，宋、齐省，梁、陈为侍郎。后魏、北齐并有虞曹郎中，后周冬官有虞部下大夫一人，隋虞部侍郎，炀帝但曰虞部郎。梁、陈、后魏、北齐并祠部尚书领之，隋工部尚书领之，皇朝因为。武德三年加"中"字。龙朔二年改为司虞大夫，咸亨元年复故。</p><p>虞部郎中、员外郎掌天下虞衡、山泽之事，而辨其时禁。</p><h5>员外郎</h5><p>员外郎一人，从六品上。</p><p>后周依《周官》，有山虞、泽虞中士，盖今虞部员外郎之任也。隋开皇六年置，炀帝改曰承务郎，皇朝复改为虞部员外郎。龙朔、咸亨随曹改复。</p><p>虞部郎中、员外郎掌天下虞衡、山泽之事，而辨其时禁。</p><h2>水部司</h2><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>郎中</td><td>一人</td><td>从五品上</td><td rowspan="2">掌天下川渎、陂池之政令，以导达沟洫，堰决河渠。凡舟楫、溉灌之利，咸总而举之</td></tr><tr><td>员外郎</td><td>一人</td><td>从六品上</td></tr><tr><td>主事</td><td>二人</td><td>从九品上</td><td>-</td></tr></tbody></table><table class=" table table-bordered"><caption>流外官</caption><thead><tr><th>官职</th><th>编制</th></tr></thead><tbody><tr><td>令史</td><td>四人</td></tr><tr><td>书令史</td><td>九人</td></tr><tr><td>掌固</td><td>四人</td></tr></tbody></table><h5>郎中</h5><p>水部郎中一人，从五品上。</p><p>魏置水部郎中。历晋、宋、齐、后魏、北齐并有水部郎中，梁、陈为侍郎。后周冬官府有司水中大夫，隋文帝为水部侍郎，炀帝但曰水部郎。宋、齐、梁、陈、后魏、北齐并都官尚书领之，隋工部尚书领之，皇朝因焉。武德三年加"中"字。龙朔二年改为司川大夫，咸亨元年复故。</p><p>水部郎中、员外郎掌天下川渎、陂池之政令，以导达沟洫，堰决河渠。凡舟楫、溉灌之利，咸总而举之。</p><h5>员外郎</h5><p>员外郎一人，从六品上。</p><p>后周冬官府有小司水上士，则水部员外郎之任也。隋开皇六年置，炀帝改为承务郎，皇朝复为水部员外郎。龙朔、咸亨随曹改复。</p><p>水部郎中、员外郎掌天下川渎、陂池之政令，以导达沟洫，堰决河渠。凡舟楫、溉灌之利，咸总而举之。</p></div>
</main>
</div>
</body>

</html>
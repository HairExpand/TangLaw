<html>

<meta charset="utf-8"/>
<title>俸禄</title>

<link rel="stylesheet" href="../libs/bootstrap-3.4.1-dist/css/bootstrap.min.css">
<link rel="stylesheet" href="../styles/stylesheet.css">
<meta name="viewport" content="width=device-width, initial-scale=1.0">

<body>
<div class="container">
<h1>俸禄</h1>
<hr/>

<main>
<div class="text"><h2>年禄</h2><table class=" table table-bordered"><caption>年禄</caption><tr><th>品级</th><th>京官</th><th>外官</th></tr><tr><td>正一品</td><td>七百石</td><td>六百五十石</td></tr><tr><td>从一品</td><td>六百石</td><td>五百五十石</td></tr><tr><td>正二品</td><td>五百石</td><td>四百七十石</td></tr><tr><td>从二品</td><td>四百六十石</td><td>四百三十石</td></tr><tr><td>正三品</td><td>四百石</td><td>三百七十石</td></tr><tr><td>从三品</td><td>三百六十石</td><td>三百三十石</td></tr><tr><td>正四品</td><td>三百石</td><td>二百八十石</td></tr><tr><td>从四品</td><td>二百六十石</td><td>二百四十石</td></tr><tr><td>正五品</td><td>二百石</td><td>一百八十石</td></tr><tr><td>从五品</td><td>一百六十石</td><td>一百四十石</td></tr><tr><td>正六品</td><td>一百石</td><td>九十五石</td></tr><tr><td>从六品</td><td>九十石</td><td>八十五石</td></tr><tr><td>正七品</td><td>八十石</td><td>七十五石</td></tr><tr><td>从七品</td><td>七十石</td><td>六十五石</td></tr><tr><td>正八品</td><td>六十七石</td><td>六十六石七五斗</td></tr><tr><td>从八品</td><td>六十二石</td><td>六十一石七五斗</td></tr><tr><td>正九品</td><td>五十七石</td><td>五十六石七五斗</td></tr><tr><td>从九品</td><td>五十二石</td><td>五十一石七五斗</td></tr></table><p>【户部·仓部司】</p><p>春、夏二季败春给之，秋、冬二季则秋给之。（有闰者术别给。）</p><p>乃置木契一百枚以与出给之司相合，以次行用，随符、牒而给之。（仓部置木契一百只：三十只与司农寺合，十只与太原仓监合，十只与水丰仓监合，二十只与东都司农寺合，二十只行从仓部与京仓部合，十只与行从司农寺合。）</p><p>凡在京诸司官人及诸色人应给仓住者，皆给贮米，本司据见在供养。九品以上给白米。流外长上者，外别给两口粮。诸牧尉给五口粮，牧长四口粮。（两口准丁，余准中男给。）</p><p>诸牧监兽医上番日，及卫士、防人已上征行若在镇及番还，并在外诸监、关、津番官（上番日给。）土人任者，若尉、史，并给身粮。</p><p>诸官奴婢皆给公粮，其官户上番充役者亦如之。</p><p>凡致仕之官五品已上及解官充侍者，各给半禄。即迁官者，通计前禄以充后数。</p><h2>食料</h2><p>【礼部·膳部司】</p><p>凡亲王已下常食料各有差。（每日细白米二升，粳米、粱米各一斗五升，粉一升，油五升，盐一升半，醋二升，蜜三合，粟一斗，梨七颗，苏一合，乾枣一升，木橦十根，炭十斤，葱、韭、豉、蒜、姜、椒之类各有差。每月给羊二十口；猪肉六十斤；鱼二十头，各一尽；酒九斗。）
三品已上常食料九盘，（每日细米二升二合，粳米八合，面二升四合，酒一升半，羊肉四分，酱四合，醋四合，瓜三颗，盐、豉、葱、姜、葵、韭之类各有差；木橦，春二分，冬三分五厘；炭，春三斤，冬五斤。）
四品、五品常食料七盘，（每日细米二升，面二升三合，酒一升半，羊肉三分，瓜两颗，余并同三品。若断屠及决囚日，停肉，给油一合、小豆三合。三品已上亦同此。）
六品已下、九品已上常食料五盘。（每日白米二升，面一升一合，油三勺，小豆一合，酱三合，醋三合，豉、盐、葵、韭之类各有差；木橦，春二分，冬三分。）</p><p>凡诸王已下皆有小食料、午时粥料各有差。复有设食料、设会料，每事皆加常食料。又有节日食科。（谓寒食麦粥，正月七日、三月三日煎饼，正月十五日、晦日膏糜，五月五日粽〈米壹〉，七月七日斫饼，九月九日麻葛糕，十月一日黍臛，皆有等差，各有配食料。）
蕃客在馆设食料五等。蕃客设食料，蕃客设会料，各有等差焉。</p><h2>发放</h2><p>【太仓署】</p><p>凡京官之禄，发京仓以给。</p><p>中书、门下、御史台、尚书省、殿中省、内侍省、九寺、三监、左·右春坊、詹事府、京兆·河南府并第一般，上旬给；
十八卫、诸王府、率更·家令·仆寺、京·都总监、内坊并第二般，中旬给；
诸公主府邑司、东宫十率府、九成宫总监、两京畿府官并第三般，下旬给。
余司无额，准下旬。</p><p>给公粮者，皆承尚书省符。（丁男日给米二升、盐二勺五撮，妻、妾、老男、小则减之。若老、中、小男无官及见驱使，兼国子监学生、针·医生，虽未成丁，亦依丁例。）</p></div>
</main>
</div>
</body>

</html>
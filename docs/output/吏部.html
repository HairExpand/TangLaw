<html>

<meta charset="utf-8"/>
<title>吏部</title>

<link rel="stylesheet" href="../libs/bootstrap-3.4.1-dist/css/bootstrap.min.css">
<link rel="stylesheet" href="../styles/stylesheet.css">

<body>
<div class="container">
<h1>吏部</h1>
<hr/>

<main>
<div class="text"><h2>吏部</h2><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>吏部尚书</td><td>一人</td><td>正三品</td><td>掌天下官吏选授、勋封、考课之政令。凡职官铨综之典，封爵策勋之制，权衡殿最之法，悉以咨之。</td></tr></tbody></table><h5>吏部尚书</h5><p>吏部尚书一人，正三品。</p><p>周之天官卿也。《汉旧仪》云："尚书四人，为四曹：一曰常侍曹，二曰二千石曹，三曰民曹，四曰客曹。成帝增置三公曹，为五曹。其常侍曹主丞相、御史、公卿事。后汉光武又分为六曹；常侍曹为吏部曹，主选举、斋祀事。汉末，又改吏部为选部，专掌选举事。灵帝以梁鹄为选部尚书。魏改选部为吏部。历晋，至宋孝武大明二年，置二吏部尚书，废五兵尚书，寻复旧名。齐、梁、陈、后魏、北齐皆曰吏部尚书。后周依《周官》，置大冢宰卿一人，正七命。隋复曰吏部尚书。然此官历代班序常尊，不与诸曹同也。"《汉官仪》："尚书秩六百石，次补二千石。"《晋令》："吏部尚书五时朝服，纳言帻，进贤两梁冠，佩水苍玉，乘轺车皂轮。"《袁子正书》曰："尚书佩契刀囊，执版，加簪笔焉。"自魏至粱并第三品。梁秩加至中二千石；后定十八班，班多为贵，吏部尚书班第十四，诸曹尚书班第十三。陈因梁。后魏、北齐、隋吏部尚书并正第三品，皇朝因之，掌文官选举。龙朔二年改为司列太常伯，咸亨元年复为吏部尚书。光宅元年改为天官尚书，神龙元年复故。)侍郎二人，正四品上。(周之天官小宰中大夫也。汉已来尚书侍郎，今郎中之任也。后周依《周官》。隋炀帝三年，尚书六曹吏部、礼部、兵部、刑部、民部、工部各置侍郎一人，以贰尚书之职，并正第四品。皇朝诸曹侍郎降为正四品下，惟吏部侍郎为正四品上。龙朔二年改为司列少常伯，咸亨元年复为吏部侍郎。总章元年，与兵部各增一员。光宅、神龙并随曹改复。</p><p>吏部尚书、侍郎之职，掌天下官吏选授、勋封、考课之政令。凡职官铨综之典，封爵策勋之制，权衡殿最之法，悉以咨之。其属有四：一日吏部，二日司封，三日司勋，四日考功；尚书、侍郎总其职务而奉行其制命。凡中外百司之事，由于所属，皆质正焉。</p></div>
</main>
</div>
</body>

</html>
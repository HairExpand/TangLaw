<html>

<meta charset="utf-8"/>
<title>吏部</title>

<link rel="stylesheet" href="../libs/bootstrap-3.4.1-dist/css/bootstrap.min.css">
<link rel="stylesheet" href="../styles/stylesheet.css">

<body>
<div class="container">
<h1>吏部</h1>
<hr/>

<main>
<div class="text"><h2>吏部司</h2><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>尚书</td><td>一人</td><td>正三品</td><td rowspan="2">掌天下官吏选授、勋封、考课之政令</td></tr><tr><td>侍郎</td><td>二人</td><td>正四品上</td></tr><tr><td>郎中</td><td>二人</td><td>从五品上</td><td>一人掌考天下文吏之班、秩、品、命，一人掌小选</td></tr><tr><td>员外郎</td><td>二人</td><td>从六品上</td><td>一人掌选院，一人掌判曹务</td></tr><tr><td>主事</td><td>四人</td><td>从八品下</td><td>-</td></tr></tbody></table><table class=" table table-bordered"><caption>流外官</caption><thead><tr><th>官职</th><th>编制</th></tr></thead><tbody><tr><td>令史</td><td>三十人</td></tr><tr><td>书令史</td><td>六十人</td></tr><tr><td>亭长</td><td>八人</td></tr><tr><td>掌固</td><td>十三人</td></tr></tbody></table><h5>尚书</h5><p>吏部尚书一人，正三品。</p><p>周之天官卿也。《汉旧仪》云："尚书四人，为四曹：一曰常侍曹，二曰二千石曹，三曰民曹，四曰客曹。成帝增置三公曹，为五曹。其常侍曹主丞相、御史、公卿事。后汉光武又分为六曹；常侍曹为吏部曹，主选举、斋祀事。汉末，又改吏部为选部，专掌选举事。灵帝以梁鹄为选部尚书。魏改选部为吏部。历晋，至宋孝武大明二年，置二吏部尚书，废五兵尚书，寻复旧名。齐、梁、陈、后魏、北齐皆曰吏部尚书。后周依《周官》，置大冢宰卿一人，正七命。隋复曰吏部尚书。然此官历代班序常尊，不与诸曹同也。"《汉官仪》："尚书秩六百石，次补二千石。"《晋令》："吏部尚书五时朝服，纳言帻，进贤两梁冠，佩水苍玉，乘轺车皂轮。"《袁子正书》曰："尚书佩契刀囊，执版，加簪笔焉。"自魏至粱并第三品。梁秩加至中二千石；后定十八班，班多为贵，吏部尚书班第十四，诸曹尚书班第十三。陈因梁。后魏、北齐、隋吏部尚书并正第三品，皇朝因之，掌文官选举。龙朔二年改为司列太常伯，咸亨元年复为吏部尚书。光宅元年改为天官尚书，神龙元年复故。</p><p>吏部尚书、侍郎之职，掌天下官吏选授、勋封、考课之政令。凡职官铨综之典，封爵策勋之制，权衡殿最之法，悉以咨之。其属有四：一日吏部，二日司封，三日司勋，四日考功；尚书、侍郎总其职务而奉行其制命。凡中外百司之事，由于所属，皆质正焉。</p><h5>侍郎</h5><p>侍郎二人，正四品上。</p><p>周之天官小宰中大夫也。汉已来尚书侍郎，今郎中之任也。后周依《周官》。隋炀帝三年，尚书六曹吏部、礼部、兵部、刑部、民部、工部各置侍郎一人，以贰尚书之职，并正第四品。皇朝诸曹侍郎降为正四品下，惟吏部侍郎为正四品上。龙朔二年改为司列少常伯，咸亨元年复为吏部侍郎。总章元年，与兵部各增一员。光宅、神龙并随曹改复。</p><p>吏部尚书、侍郎之职，掌天下官吏选授、勋封、考课之政令。凡职官铨综之典，封爵策勋之制，权衡殿最之法，悉以咨之。其属有四：一日吏部，二日司封，三日司勋，四日考功；尚书、侍郎总其职务而奉行其制命。凡中外百司之事，由于所属，皆质正焉。</p><h5>郎中</h5><p>郎中二人，从五品上。</p><p>《周官》太宰属官有下大夫，盖郎中之任也。秦有郎中，以其为郎，侍卫居中，故曰郎中。汉选尚书郎初从三署郎次补之。初入尚书台，称郎中；满岁，称侍郎。故郎中之名，犹因三署旧号也。按：吏部郎中，后汉置之，职在选举。魏、晋用人，妙于时选，其诸曹郎功高者迁为吏部郎。其吏部朗历代品秩皆高于诸曹郎。魏晋、宋、齐吏部郎品第五，诸曹郎第六。梁吏部郎品第四，班第十一。诸曹郎班第十。陈因梁。后魏、北齐吏部郎品正第四上，诸曹郎品正第六上。后周依《周官》。隋初，二十四司并为侍郎，品从第五。炀帝三年，置六司侍郎，诸曹侍郎并改为郎，又改吏部为选部郎，异于六侍郎之名。皇朝为吏部郎中。龙朔二年改为司列大夫，咸亨、光宅，神龙并随曹改复。</p><p>郎中一人，掌考天下文吏之班、秩、品、命。</p><p>郎中一人，掌小选。</p><h5>员外郎</h5><p>员外郎二人，从六品上。</p><p>《周官》太宰属官有上士，盖今员外郎之任也。《宋百官阶次》有员外郎，美迁为尚书郎。后周依《周官》。隋文帝开皇六年，尚书二十四司各置员外郎一人，品从第六，谓曹郎本员之外复置郎也。炀帝三年，又废二十四司员外郎，每司减一郎，置承务郎一人，同开皇员外郎之职；曰选部承务郎，一人。皇朝尚书诸曹各置员外郎一人，吏部置二人。龙朔、咸亨、光宅、神龙并随曹改复。</p><p>员外郎一人，掌选院，谓之南曹。每岁，选人有解状、簿书、资历、考课，必由之以窃其实，乃上三铨，其三铨进甲则署焉。</p><p>员外郎一人，掌判曹务。凡当曹之事，无巨细，皆与郎中分掌焉。应简试，如贡举之制。</p><h5>主事</h5><p>主事四人，从八品下。</p><p>隋炀帝初置，为从九品下。开元二十四年，升为八品。</p><h2>司封司</h2><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>郎中</td><td>一人</td><td>从五品上</td><td rowspan="2">掌邦之封爵</td></tr><tr><td>员外郎</td><td>一人</td><td>从六品上</td></tr><tr><td>主事</td><td>二人</td><td>从九品上</td><td>-</td></tr></tbody></table><table class=" table table-bordered"><caption>流外官</caption><thead><tr><th>官职</th><th>编制</th></tr></thead><tbody><tr><td>令史</td><td>四人</td></tr><tr><td>书令史</td><td>九人</td></tr><tr><td>掌固</td><td>四人</td></tr></tbody></table><h5>郎中</h5><p>司封郎中一人，从五品上。</p><p>北齐置主爵郎中一人，隋文帝为主爵侍郎，炀帝改为主爵郎。武德初，为主爵郎中。龙朔二年改为司封大夫，咸亨元年复故。光宅元年改为司封郎中，神龙元年复故。开元二十四年，复为司封。</p><p>司封郎中、员外郎掌邦之封爵。</p><h5>员外郎</h5><p>员外郎一人，从六品上。</p><p>隋文帝置，炀帝改为主爵承务郎。武德初，为主爵员外郎。龙朔、咸亨、光宅、神龙、开元并随曹改复。</p><p>司封郎中、员外郎掌邦之封爵。</p><h2>司勋司</h2><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>郎中</td><td>一人</td><td>从五品上</td><td rowspan="2">掌邦国官人之勋级</td></tr><tr><td>员外郎</td><td>二人</td><td>从六品上</td></tr><tr><td>主事</td><td>四人</td><td>从九品上</td><td>-</td></tr></tbody></table><table class=" table table-bordered"><caption>流外官</caption><thead><tr><th>官职</th><th>编制</th></tr></thead><tbody><tr><td>令史</td><td>三十三人</td></tr><tr><td>书令史</td><td>六十七人</td></tr><tr><td>掌固</td><td>四人</td></tr></tbody></table><h5>郎中</h5><p>司勋郎中一人，从五品上。</p><p>周官有司勋上士二人，凡有功者，司勋诏之。后周夏官有司勋上士一人，掌六勋之赏。隋文帝立司勋侍郎二人，炀帝改为司勋郎。武德初，为司勋郎中。龙朔二年改为司勋大夫，咸亨元年复故。</p><p>司勋郎中、员外郎掌邦国官人之勋级。凡有功效之人合授勋官者，皆委之覆定，然后奏拟。</p><h5>员外郎</h5><p>员外郎二人；从六品上。</p><p>隋文帝置，炀帝改为司勋承务郎，皇朝复为司勋员外郎。龙朔、咸亨、光宅、神龙并随曹改复。</p><p>司勋郎中、员外郎掌邦国官人之勋级。凡有功效之人合授勋官者，皆委之覆定，然后奏拟。</p><h2>考功司</h2><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>郎中</td><td>一人</td><td>从五品上</td><td rowspan="2">掌内外文武官吏之考课</td></tr><tr><td>员外郎</td><td>一人</td><td>从六品上</td></tr><tr><td>主事</td><td>三人</td><td>从九品上</td><td>-</td></tr></tbody></table><table class=" table table-bordered"><caption>流外官</caption><thead><tr><th>官职</th><th>编制</th></tr></thead><tbody><tr><td>令史</td><td>十五人</td></tr><tr><td>书令史</td><td>三十人</td></tr><tr><td>掌固</td><td>四人</td></tr></tbody></table><h5>郎中</h5><p>考功郎中一人，从五品上。</p><p>《汉官仪》："曹郎二人，掌天下岁尽集课。"魏尚书郎曹有考功郎中一人。宋、齐并置功论郎中，梁有秩论侍郎，并考功郎中之任也。北齐有考功郎中。隋文帝置考功侍郎，炀帝改为考功郎，皇朝改为考功郎中。龙朔二年改为司绩大夫，咸亨元年复故。</p><p>考功郎中、员外郎之职，掌内外文武官吏之考课。</p><h5>员外郎</h5><p>员外郎一人，从六品上。</p><p>隋文帝置，炀帝改为承务郎，皇朝复为员外郎。龙朔二年改为司绩员外郎，咸亨元年复故。</p><p>考功郎中、员外郎之职，掌内外文武官吏之考课。</p></div>
</main>
</div>
</body>

</html>
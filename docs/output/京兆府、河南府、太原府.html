<html>

<meta charset="utf-8"/>
<title>京兆府、河南府、太原府</title>

<link rel="stylesheet" href="../libs/bootstrap-3.4.1-dist/css/bootstrap.min.css">
<link rel="stylesheet" href="../styles/stylesheet.css">

<body>
<div class="container">
<h1>京兆府、河南府、太原府</h1>
<hr/>

<main>
<div class="text"><h2>牧</h2><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>牧</td><td>一人</td><td>从二品</td><td rowspan="2"></td></tr><tr><td>尹</td><td>一人</td><td>从三品</td></tr><tr>　
			<td>少尹</td><td>二人</td><td>从四品下</td><td>-</td></tr></tbody></table><p></p><h5>牧</h5><p>牧各一人，从二品。</p><p>昔舜分九州为十二州，始置十二牧。大禹铸鼎，贡金九牧。《周礼》八命作牧。秦分天下为三十六郡，京为内史，汉武帝改为京兆尹，秩二千石。后汉都洛阳，为河南尹，魏、晋因之。历代所都皆为尹：江左为丹阳尹，北齐为清都尹，后周及隋复为京兆尹。始秦分天下，令御史监郡，汉省之，丞相遣史分刺诸州。武帝初置部刺史十三人，掌奉诏条察州，秩六百石，类今之十道使也；又置司隶校尉，部三辅、三河、弘农，类今之京畿按察使也。成帝更名刺史为牧，秩二千石。后汉复为刺史，后复为牧。魏、晋已下皆为刺史。晋武帝罢司隶校尉，置司州牧。江左为扬州刺史，后魏、北齐皆为司州牧。后周置雍州牧，隋因之。大业三年，罢州置郡，京兆、河南皆为尹，则兼牧之任矣。皇朝又置雍州牧。洛州初为都督府，及置都，亦为牧。开元初，复为京兆、河南尹。</p><h5>尹</h5><p>尹一人，从三品。</p><p>汉京兆尹有都尉、丞，皆诏除。都尉比二千石，典武职；丞秩六百石。后汉省都尉，州又置别驾、治中，皆刺史自辟除。魏、晋已下皆因之。隋文帝罢郡，以州统县，改别驾、治中为长史、司马。炀帝罢州置郡，罢长史、司马，置赞治，后改为丞；又置通守以贰太守，京兆、河南等为内史。皇朝置雍州别驾，永徽中，改为长史，正四品下。开元初，改长史为尹，从三品。然亲王为牧，皆不知事，职务总归于尹，亦汉氏京尹之任也。</p><h5>少尹</h5><p>少尹二人，从四品下。</p><p>魏、晋已下有治中，隋文帝改为司马，炀帝改为赞治，后改为丞。皇朝复曰治中，后避高宗讳，改曰司马。开元初，改为少尹，置二员。</p><h2>司录</h2><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>司录参军事</td><td>二人</td><td>正七品上</td><td></td></tr><tr>　
			<td>录事</td><td>四人</td><td>从九品上</td><td>-</td></tr></tbody></table><p></p><table class=" table table-bordered"><caption>流外官</caption><thead><tr><th>官职</th><th>编制</th></tr></thead><tbody><tr><td>府</td><td>二人</td></tr><tr><td>史</td><td>二人</td></tr></tbody></table><p></p><h5>司录参军事</h5><p>司录参军事二人，正七品上。</p><p>汉、魏已来及江左，郡有督邮、主簿，盖录事参军之任也，皆太守自辟除。后魏、北齐、后周、隋氏，州皆有录事参军。及罢郡，以州统县，皆吏部选除。炀帝罢州置郡，有东、西曹掾及主簿。皇朝省掾、主簿，置录事参军。开元初，改为司录参军。</p><h5>录事</h5><p>录事四人，从九品上。</p><p>隋置京兆录事四人，皇朝因之。</p><h2>功曹</h2><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>功曹参军事</td><td>二人</td><td>正七品下</td><td></td></tr></tbody></table><p></p><table class=" table table-bordered"><caption>流外官</caption><thead><tr><th>官职</th><th>编制</th></tr></thead><tbody><tr><td>府</td><td>六人</td></tr><tr><td>史</td><td>十二人</td></tr></tbody></table><p></p><h5>功曹参军事</h5><p>功曹参军事二人，正七品下。</p><p>汉、魏已下，司隶校尉及州、郡皆有功曹、户曹、贼曹、兵曹等员。北齐诸州有功曹、仓曹、中兵、外兵、甲曹、法曹、士曹、左户等参军事。隋诸州有功曹、户曹、兵曹等参军事，法曹、士曹行参军；郡有西曹、金曹、户曹、兵曹、法曹、士曹等。及罢郡置州，以曹为名者，改日司。炀帝罢州置郡，改司功、司仓、司户、司兵、司法、司士等为书佐。皇朝因其六司，而改书佐为参军事。开元初，为功曹参军。</p><h2>仓曹</h2><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>仓曹参军事</td><td>二人</td><td>正七品下</td><td></td></tr></tbody></table><p></p><table class=" table table-bordered"><caption>流外官</caption><thead><tr><th>官职</th><th>编制</th></tr></thead><tbody><tr><td>府</td><td>八人</td></tr><tr><td>史</td><td>十六人</td></tr></tbody></table><p></p><h5>仓曹参军事</h5><p>仓曹参军事二人，正七品下。</p><p>北齐诸州有仓曹参军事，隋文帝改为司仓参军，炀帝改为司仓书佐，皇朝复为仓曹参军。</p><h2>户曹</h2><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>户曹参军事</td><td>二人</td><td>正七品下</td><td></td></tr></tbody></table><p></p><table class=" table table-bordered"><caption>流外官</caption><thead><tr><th>官职</th><th>编制</th></tr></thead><tbody><tr><td>府</td><td>十一人</td></tr><tr><td>史</td><td>二十二人</td></tr><tr><td>帐史</td><td>一人</td></tr></tbody></table><p></p><h5>户曹参军事</h5><p>户曹参军事二人，正七品下。</p><p>汉、魏已来，州、郡皆有户曹掾，或为左户。隋有户曹参军，文帝改为司户参军，炀帝为司户书佐，皇朝因为司户参军。开元初，为户曹参军。</p><h2>兵曹</h2><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>兵曹参军事</td><td>二人</td><td>正七品下</td><td></td></tr></tbody></table><p></p><table class=" table table-bordered"><caption>流外官</caption><thead><tr><th>官职</th><th>编制</th></tr></thead><tbody><tr><td>府</td><td>九人</td></tr><tr><td>史</td><td>十八人</td></tr></tbody></table><p></p><h5>兵曹参军事</h5><p>兵曹参军事二人，正七品下。</p><p>汉、魏已下，诸州皆有兵曹，或为中兵、外兵、骑兵。北齐已下，改复并与功曹同。</p><h2>法曹</h2><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>法曹参军事</td><td>二人</td><td>正七品下</td><td></td></tr></tbody></table><p></p><table class=" table table-bordered"><caption>流外官</caption><thead><tr><th>官职</th><th>编制</th></tr></thead><tbody><tr><td>府</td><td>九人</td></tr><tr><td>史</td><td>十八人</td></tr></tbody></table><p></p><h5>法曹参军事</h5><p>法曹参军事二人，正七品下。</p><p>汉、魏已下，州、郡有贼曹、决曹掾，或法曹，或墨曹。自隋已下，改复并与上同。</p><h2>士曹</h2><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>士曹参军事</td><td>二人</td><td>正七品下</td><td></td></tr></tbody></table><p></p><table class=" table table-bordered"><caption>流外官</caption><thead><tr><th>官职</th><th>编制</th></tr></thead><tbody><tr><td>府</td><td>七人</td></tr><tr><td>史</td><td>十四人</td></tr></tbody></table><p></p><h5>士曹参军事</h5><p>士曹参军事二人，正七品下。</p><p>北齐诸州有士曹行参军。已下改复，并与上同。</p><h2>参军事</h2><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>参军事</td><td>六人</td><td>正八品下</td><td></td></tr></tbody></table><p></p><table class=" table table-bordered"><caption>流外官</caption><thead><tr><th>官职</th><th>编制</th></tr></thead><tbody><tr><td>执刀</td><td>十五人</td></tr><tr><td>典狱</td><td>十八人</td></tr><tr><td>问事</td><td>十二人</td></tr><tr><td>白直</td><td>二十四人</td></tr></tbody></table><p></p><h5>参军事</h5><p>参军事六人，正八品下。</p><h2>经学博士</h2><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>经学博士</td><td>一人</td><td>从八品上</td><td></td></tr></tbody></table><p></p><table class=" table table-bordered"><caption>流外官</caption><thead><tr><th>官职</th><th>编制</th></tr></thead><tbody><tr><td>助教</td><td>二人</td></tr><tr><td>学生</td><td>八十人</td></tr></tbody></table><p></p><h5>经学博士、助教</h5><p>经学博士一人，从八品上；助教二人。</p><p>魏、晋已下，郡、国并有文学，即博士、助教之任。并皇朝置。</p><h5>学生</h5><p>学生八十人。</p><h2>医学博士</h2><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>医学博士</td><td>一人</td><td>从八品下</td><td></td></tr></tbody></table><p></p><table class=" table table-bordered"><caption>流外官</caption><thead><tr><th>官职</th><th>编制</th></tr></thead><tbody><tr><td>助教</td><td>一人</td></tr><tr><td>医学生</td><td>二十人</td></tr></tbody></table><p></p><h5>医学博士</h5><p>医学博士一人；助教一人。</p><p>开元初置。</p><h5>医学生</h5><p>医学生二十人。</p><p>贞观初置。</p></div>
</main>
</div>
</body>

</html>
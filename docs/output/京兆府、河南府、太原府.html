<html>

<meta charset="utf-8"/>
<title>京兆府、河南府、太原府</title>

<link rel="stylesheet" href="../libs/bootstrap-3.4.1-dist/css/bootstrap.min.css">
<link rel="stylesheet" href="../styles/stylesheet.css">
<meta name="viewport" content="width=device-width, initial-scale=1.0">

<body>
<div class="container">
<h1>京兆府、河南府、太原府</h1>
<hr/>

<main>
<div class="text"><h2>牧</h2><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>牧</td><td>一人</td><td>从二品</td><td>掌清肃邦畿，考核官吏，宣布德化，抚和齐人，劝课农桑，敦谕五教</td></tr><tr><td>尹</td><td>一人</td><td>从三品</td><td rowspan="2">掌府事，以纪纲众务，通判列曹</td></tr><tr>　
			<td>少尹</td><td>二人</td><td>从四品下</td></tr></tbody></table><h5>牧</h5><p>牧各一人，从二品。</p><p>昔舜分九州为十二州，始置十二牧。大禹铸鼎，贡金九牧。《周礼》八命作牧。秦分天下为三十六郡，京为内史，汉武帝改为京兆尹，秩二千石。后汉都洛阳，为河南尹，魏、晋因之。历代所都皆为尹：江左为丹阳尹，北齐为清都尹，后周及隋复为京兆尹。始秦分天下，令御史监郡，汉省之，丞相遣史分刺诸州。武帝初置部刺史十三人，掌奉诏条察州，秩六百石，类今之十道使也；又置司隶校尉，部三辅、三河、弘农，类今之京畿按察使也。成帝更名刺史为牧，秩二千石。后汉复为刺史，后复为牧。魏、晋已下皆为刺史。晋武帝罢司隶校尉，置司州牧。江左为扬州刺史，后魏、北齐皆为司州牧。后周置雍州牧，隋因之。大业三年，罢州置郡，京兆、河南皆为尹，则兼牧之任矣。皇朝又置雍州牧。洛州初为都督府，及置都，亦为牧。开元初，复为京兆、河南尹。</p><p>京兆、河南、太原牧及都督、刺史掌清肃邦畿，考核官吏，宣布德化，抚和齐人，劝课农桑，敦谕五教。</p><p>每岁一巡属县，观风俗，问百姓，录囚徒，恤鳏寡，阅丁口，务知百姓之疾苦。部内有笃学异能闻于乡闾者。举而进之；有不孝悌，悖礼乱常，不率法令者，糺而绳之。其吏在官公廉正己清直守节者，必察之；其贪秽谄谀求名徇私者，亦谨而察之，皆附于考课，以为褒贬。若善恶殊尤者，随即奏闻。若狱讼之枉疑，兵甲之徵遣，兴造之便宜，符瑞之尤异，亦以上闻。其常则申于尚书省而已。若孝子顺孙，义夫节妇，志行闻于乡闾者，亦随实申奏，表其门闾；若精诚感通，则加优赏。其孝悌力田者，考使集日，具以名闻。其所部有须改更，得以便宜从事。若亲王典州及边州都督、刺史不可离州局者，应巡属县，皆委上佐行焉。</p><h5>尹</h5><p>尹一人，从三品。</p><p>汉京兆尹有都尉、丞，皆诏除。都尉比二千石，典武职；丞秩六百石。后汉省都尉，州又置别驾、治中，皆刺史自辟除。魏、晋已下皆因之。隋文帝罢郡，以州统县，改别驾、治中为长史、司马。炀帝罢州置郡，罢长史、司马，置赞治，后改为丞；又置通守以贰太守，京兆、河南等为内史。皇朝置雍州别驾，永徽中，改为长史，正四品下。开元初，改长史为尹，从三品。然亲王为牧，皆不知事，职务总归于尹，亦汉氏京尹之任也。</p><p>尹、少尹、别驾、长史、司马掌贰府、州之事，以纪纲众务，通判列曹；岁终则更入奏计。</p><h5>少尹</h5><p>少尹二人，从四品下。</p><p>魏、晋已下有治中，隋文帝改为司马，炀帝改为赞治，后改为丞。皇朝复曰治中，后避高宗讳，改曰司马。开元初，改为少尹，置二员。</p><h2>司录</h2><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>司录参军事</td><td>二人</td><td>正七品上</td><td>掌付事勾稽，省署杪目，糺正非违，监守符印</td></tr><tr>　
			<td>录事</td><td>四人</td><td>从九品上</td><td>-</td></tr></tbody></table><table class=" table table-bordered"><caption>流外官</caption><thead><tr><th>官职</th><th>编制</th></tr></thead><tbody><tr><td>府</td><td>二人</td></tr><tr><td>史</td><td>二人</td></tr></tbody></table><h5>司录参军事</h5><p>司录参军事二人，正七品上。</p><p>汉、魏已来及江左，郡有督邮、主簿，盖录事参军之任也，皆太守自辟除。后魏、北齐、后周、隋氏，州皆有录事参军。及罢郡，以州统县，皆吏部选除。炀帝罢州置郡，有东、西曹掾及主簿。皇朝省掾、主簿，置录事参军。开元初，改为司录参军。</p><p>司录、录事参军掌付事勾稽，省署杪目，糺正非违，监守符印。若列曹事有异同，得以闻奏。</p><h5>录事</h5><p>录事四人，从九品上。</p><p>隋置京兆录事四人，皇朝因之。</p><h2>功曹</h2><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>功曹参军事</td><td>二人</td><td>正七品下</td><td>掌官吏考课、假使、选举、祭祀、祯祥、道佛、学校、表疏、书启、医药、陈设之事</td></tr></tbody></table><table class=" table table-bordered"><caption>流外官</caption><thead><tr><th>官职</th><th>编制</th></tr></thead><tbody><tr><td>府</td><td>六人</td></tr><tr><td>史</td><td>十二人</td></tr></tbody></table><h5>功曹参军事</h5><p>功曹参军事二人，正七品下。</p><p>汉、魏已下，司隶校尉及州、郡皆有功曹、户曹、贼曹、兵曹等员。北齐诸州有功曹、仓曹、中兵、外兵、甲曹、法曹、士曹、左户等参军事。隋诸州有功曹、户曹、兵曹等参军事，法曹、士曹行参军；郡有西曹、金曹、户曹、兵曹、法曹、士曹等。及罢郡置州，以曹为名者，改日司。炀帝罢州置郡，改司功、司仓、司户、司兵、司法、司士等为书佐。皇朝因其六司，而改书佐为参军事。开元初，为功曹参军。</p><p>功曹、司功参军掌官吏考课、假使、选举、祭祀、祯祥、道佛、学校、表疏、书启、医药、陈设之事。</p><p>凡差使，先差州官；不充，取县官，率一半已上；不充，取前资官。其上佐、录事参军、县令不得充使出境。</p><p>凡州、县及镇仓督，县博士、助教，中、下州市令及县市令，岳、渎祝史，并州选，各四周而代。（州、镇仓督，州、县市令，取勋官五品已上及职资九品者；若无，通取勋官六品已下，仓督取家口重大者为之。州市令不得用本市内人，县市令不得用当县人。博士、助教部内无者，得于旁州通取。县录事通取部内勋官五品已上；若无堪任者，并佐、史通取六品已下子及白丁充之。）</p><h2>仓曹</h2><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>仓曹参军事</td><td>二人</td><td>正七品下</td><td>掌公廨、度量、庖厨、仓库、租赋、徵收、田园、市肆之事</td></tr></tbody></table><table class=" table table-bordered"><caption>流外官</caption><thead><tr><th>官职</th><th>编制</th></tr></thead><tbody><tr><td>府</td><td>八人</td></tr><tr><td>史</td><td>十六人</td></tr></tbody></table><h5>仓曹参军事</h5><p>仓曹参军事二人，正七品下。</p><p>北齐诸州有仓曹参军事，隋文帝改为司仓参军，炀帝改为司仓书佐，皇朝复为仓曹参军。</p><p>仓曹、司仓参军掌公廨、度量、庖厨、仓库、租赋、徵收、田园、市肆之事。</p><p>每岁据青苗徵税，亩别二升，以为义仓，以备凶年；将为赈贷，先申尚书，待报，然后分给。又，岁丰，则出钱加时价而罗之；不熟，则出粟减时价而耀之，谓之常平仓，常与正、义仓帐具本利申尚书省。</p><h2>户曹</h2><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>户曹参军事</td><td>二人</td><td>正七品下</td><td>掌户籍、计帐，道路、逆旅，田畴、六畜、过所、蠲符之事，而剖断人之诉竞</td></tr></tbody></table><table class=" table table-bordered"><caption>流外官</caption><thead><tr><th>官职</th><th>编制</th></tr></thead><tbody><tr><td>府</td><td>十一人</td></tr><tr><td>史</td><td>二十二人</td></tr><tr><td>帐史</td><td>一人</td></tr></tbody></table><h5>户曹参军事</h5><p>户曹参军事二人，正七品下。</p><p>汉、魏已来，州、郡皆有户曹掾，或为左户。隋有户曹参军，文帝改为司户参军，炀帝为司户书佐，皇朝因为司户参军。开元初，为户曹参军。</p><p>户曹、司户参军掌户籍、计帐，道路、逆旅，田畴、六畜、过所、蠲符之事，而剖断人之诉竞。</p><p>凡男女婚姻之合，必辨其族姓，以举其逢。</p><p>凡井田利害之宜，必止其争讼，以从其顺。</p><p>凡官人不得于部内请射田地及造碾硙，与人争利。</p><h2>兵曹</h2><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>兵曹参军事</td><td>二人</td><td>正七品下</td><td>掌武官选举，兵甲器仗，门户管钥，烽候传驿之事</td></tr></tbody></table><table class=" table table-bordered"><caption>流外官</caption><thead><tr><th>官职</th><th>编制</th></tr></thead><tbody><tr><td>府</td><td>九人</td></tr><tr><td>史</td><td>十八人</td></tr></tbody></table><h5>兵曹参军事</h5><p>兵曹参军事二人，正七品下。</p><p>汉、魏已下，诸州皆有兵曹，或为中兵、外兵、骑兵。北齐已下，改复并与功曹同。</p><p>兵曹、司兵参军掌武官选举，兵甲器仗，门户管钥，烽候传驿之事。</p><p>每岁贡武举人有智勇谋略强力悍材者，举而送之。试长垛、马枪、翘关、擎重，以为等第之上下，为之升黜，从文举行乡饮酒之礼，然后申送。</p><h2>法曹</h2><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>法曹参军事</td><td>二人</td><td>正七品下</td><td>掌律、令、格、式，鞫狱定刑，督捕盗贼，糺逖奸非之事，以究其情伪，而制其文法</td></tr></tbody></table><table class=" table table-bordered"><caption>流外官</caption><thead><tr><th>官职</th><th>编制</th></tr></thead><tbody><tr><td>府</td><td>九人</td></tr><tr><td>史</td><td>十八人</td></tr></tbody></table><h5>法曹参军事</h5><p>法曹参军事二人，正七品下。</p><p>汉、魏已下，州、郡有贼曹、决曹掾，或法曹，或墨曹。自隋已下，改复并与上同。</p><p>法曹、司法参军掌律、令、格、式，鞫狱定刑，督捕盗贼，糺逖奸非之事，以究其情伪，而制其文法。赦从重而罚从轻，使人知所避而迁善远罪。</p><h2>士曹</h2><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>士曹参军事</td><td>二人</td><td>正七品下</td><td>掌津梁、舟车、舍宅、百工众艺之事</td></tr></tbody></table><table class=" table table-bordered"><caption>流外官</caption><thead><tr><th>官职</th><th>编制</th></tr></thead><tbody><tr><td>府</td><td>七人</td></tr><tr><td>史</td><td>十四人</td></tr></tbody></table><h5>士曹参军事</h5><p>士曹参军事二人，正七品下。</p><p>北齐诸州有士曹行参军。已下改复，并与上同。</p><p>士曹、司士参军掌津梁、舟车、舍宅、百工众艺之事。</p><p>启塞必从其时，役使不夺其力，通山泽之利以赡贫人，致环异之货以备国用，是以官无禁利，人无稽市。</p><h2>参军事</h2><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>参军事</td><td>六人</td><td>正八品下</td><td>掌出使检校及导引之事</td></tr></tbody></table><table class=" table table-bordered"><caption>流外官</caption><thead><tr><th>官职</th><th>编制</th></tr></thead><tbody><tr><td>执刀</td><td>十五人</td></tr><tr><td>典狱</td><td>十八人</td></tr><tr><td>问事</td><td>十二人</td></tr><tr><td>白直</td><td>二十四人</td></tr></tbody></table><h5>参军事</h5><p>参军事六人，正八品下。</p><p>参军事掌出使检校及导引之事。</p><h2>经学博士</h2><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>经学博士</td><td>一人</td><td>从八品上</td><td>以五经教授诸生</td></tr></tbody></table><table class=" table table-bordered"><caption>流外官</caption><thead><tr><th>官职</th><th>编制</th></tr></thead><tbody><tr><td>助教</td><td>二人</td></tr></tbody></table><table class=" table table-bordered"><caption>编制人员</caption><thead><tr><th>官职</th><th>编制</th></tr></thead><tbody><tr><td>学生</td><td>八十人</td></tr></tbody></table><h5>经学博士、助教、学生</h5><p>经学博士一人，从八品上；助教二人；学生八十人。</p><p>魏、晋已下，郡、国并有文学，即博士、助教之任。并皇朝置。</p><p>经学博士以五经教授诸生。</p><h2>医学博士</h2><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>医学博士</td><td>一人</td><td>从八品下</td><td>以百药救疗平人有疾者</td></tr></tbody></table><table class=" table table-bordered"><caption>流外官</caption><thead><tr><th>官职</th><th>编制</th></tr></thead><tbody><tr><td>助教</td><td>一人</td></tr></tbody></table><table class=" table table-bordered"><caption>编制人员</caption><thead><tr><th>官职</th><th>编制</th></tr></thead><tbody><tr><td>医学生</td><td>二十人</td></tr></tbody></table><h5>医学博士</h5><p>医学博士一人；助教一人。</p><p>开元初置。</p><p>医学博士以百药救疗平人有疾者。</p><h5>医学生</h5><p>医学生二十人。</p><p>贞观初置。</p></div>
</main>
</div>
</body>

</html>
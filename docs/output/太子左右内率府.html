<html>

<meta charset="utf-8"/>
<title>太子左右内率府</title>

<link rel="stylesheet" href="../libs/bootstrap-3.4.1-dist/css/bootstrap.min.css">
<link rel="stylesheet" href="../styles/stylesheet.css">

<body>
<div class="container">
<h1>太子左右内率府</h1>
<hr/>

<main>
<div class="text"><h2>率</h2><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr>　　　　　
			<td>率</td><td>一人</td><td>正四品上</td><td rowspan="2">掌东宫诸门禁卫之法</td></tr><tr><td>副率</td><td>二人</td><td>从四品上</td></tr></tbody></table><table class=" table table-bordered"><caption>流外官</caption><thead><tr><th>官职</th><th>编制</th><th>职责</th></tr></thead><tbody><tr>　
			<td>千牛</td><td>十六人</td><td>执细刀、弓箭</td></tr><tr>　
			<td>备身</td><td>二十八人</td><td>宿卫、侍从</td></tr><tr>　
			<td>主仗</td><td>六十人</td><td>守戎服、器物</td></tr></tbody></table><h5>率</h5><p>率各一人，正四品上。</p><p>隋文帝置左、右内率·副率。领东宫千牛、备身侍奉之事，职拟千牛将军。其备身有：千牛备身八人，掌执千牛刀；备身左右十六人，掌供奉弓箭；备身二十人，掌宿卫侍从。炀帝降内率为正五品，皇朝因加至四品上。龙朔二年改为左、右奉裕率，神龙初复旧。</p><p>左、右内率府率之职，掌东宫千牛、备身侍奉之事，而主其兵仗，总其府事。</p><p>以千牛执细刀、弓箭，以备身宿卫、侍从，以主仗守戎服、器物。</p><p>凡皇太子坐朝，则领千牛、备身之属升殿。若射于射宫，则率领其属以从，位定，千牛、备身奉细弓及矢，立于东阶上，西面；率奉弓，副率奉矢及决拾，北面张弓，左执弣，右执箫以进副率以巾拂矢而进，进讫，各退立于位。及射，左、右内率启其矢中及不中，既事，受亦如之。</p><h5>副率</h5><p>副率各一人，从四品上。</p><p>副率为之贰。</p><h2>长史</h2><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>长史</td><td>一人</td><td>正七品上</td><td>掌判诸门禁卫之贰</td></tr></tbody></table><table class=" table table-bordered"><caption>流外官</caption><thead><tr><th>官职</th><th>编制</th></tr></thead><tbody><tr><td>亭长</td><td>二人</td></tr><tr>　
			<td>掌固</td><td>二人</td></tr></tbody></table><h5>长史</h5><p>长史各一人，从七品上。</p><p>隋置右、右内率，有长史以下等员，无兵曹，皇朝置之。</p><p>长史掌判诸曹官吏及千牛、备身之贰，余如左、右率府。</p><h2>录事参军事</h2><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr>　　　　　
			<td>录事参军事</td><td>一人</td><td>正九品上</td><td>掌印，兼勾稽失</td></tr></tbody></table><table class=" table table-bordered"><caption>流外官</caption><thead><tr><th>官职</th><th>编制</th></tr></thead><tbody><tr><td>录事</td><td>一人</td></tr><tr><td>史</td><td>二人</td></tr></tbody></table><h5>录事参军事</h5><p>录事参军事各一人，正九品上。</p><p>录事参军事掌印，兼勾簿书及其勋阶、考课稽失。</p><h2>兵曹参军事</h2><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr>　　　　　
			<td>兵曹参军事</td><td>一人</td><td>正九品下</td><td>掌诸门武官、卫士之名簿，及其番上、差遣之法式</td></tr></tbody></table><table class=" table table-bordered"><caption>流外官</caption><thead><tr><th>官职</th><th>编制</th></tr></thead><tbody><tr>　
			<td>府</td><td>二人</td></tr><tr>　
			<td>史</td><td>二人</td></tr></tbody></table><h5>兵曹参军事</h5><p>兵曹参军事务一人，正九品下。</p><p>兵曹掌文武官及千牛、备身之簿书，及其勋阶、考课、假使、禄俸之事。</p><p></p><h2>胄曹参军事</h2><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr>　　　　　
			<td>胄曹参军事</td><td>一人</td><td>正九品下</td><td>掌器械及公私马、驴、杂畜；土木缮造之事</td></tr></tbody></table><table class=" table table-bordered"><caption>流外官</caption><thead><tr><th>官职</th><th>编制</th></tr></thead><tbody><tr>　
			<td>府</td><td>二人</td></tr><tr>　
			<td>史</td><td>二人</td></tr></tbody></table><h5>胄曹参军事</h5><p>胄曹参军事各一人，正九品下。</p><p>胄曹掌细引仗及羽仪之物，自千牛以下各分而典之。</p></div>
</main>
</div>
</body>

</html>
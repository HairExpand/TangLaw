<html>

<meta charset="utf-8"/>
<title>两京郊社署</title>

<link rel="stylesheet" href="../libs/bootstrap-3.4.1-dist/css/bootstrap.min.css">
<link rel="stylesheet" href="../styles/stylesheet.css">
<meta name="viewport" content="width=device-width, initial-scale=1.0">

<body>
<div class="container">
<h1>两京郊社署</h1>
<hr/>

<main>
<div class="text"><p>京城长安、东都洛阳设郊社署。</p><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>令</td><td>一人</td><td>从七品下</td><td rowspan="2">掌五郊、社稷、明堂之位，祠祀、祈祷之礼</td></tr><tr><td>丞</td><td>一人</td><td>从八品上</td></tr></tbody></table><table class=" table table-bordered"><caption>流外官</caption><thead><tr><th>官职</th><th>编制</th></tr></thead><tbody><tr><td>府</td><td>二人</td></tr><tr><td>史</td><td>四人</td></tr><tr><td>典事</td><td>三人</td></tr><tr><td>掌固</td><td>五人</td></tr><tr><td>门仆</td><td>八人</td></tr><tr><td>斋郎</td><td>一百一十人</td></tr></tbody></table><h5>令</h5><p>令一人，从七品下。</p><p>周人建国，左宗庙，右社稷，祭天于南郊之圜丘，就阳位也；祭地于北郊之方坛，就阴位也。故有典祀中士二人、下士四人，以时而祭则徵役于司隶，帅其属而修除之。秦、汉奉常属官有大祝令、丞，景帝改为祠祀，武帝更曰庙祀。后汉祠祀属少府。魏、晋有太祝令、丞。宋有明堂令、丞，掌宗祀五帝之事。齐有大祝及明堂令、丞。梁太常卿统明堂、太祝等令、丞。北齐太庙令、丞兼领郊祠、崇虚二局丞，郊祠掌五郊群神，崇虚掌五岳、四渎神祠。后周有司郊上士一人、中士一人，又有司社中士一人、下士一人。隋大常统郊社署令，又置门仆、斋郎，皇朝因之。</p><p>郊社令掌五郊、社稷、明堂之位，祠祀、祈祷之礼。</p><h5>丞</h5><p>丞一人，从八品上。</p><p>隋置，皇朝因之。</p><p>丞为之贰。</p><h5>门仆</h5><p>门仆八人。</p><p>隋有二人。</p><h5>门仆</h5><p>斋郎一百一十人。</p><p>后魏祀官斋郎九品中，隋郊社署有斋郎一百人。</p></div>
</main>
</div>
</body>

</html>
<html>

<meta charset="utf-8"/>
<title>尚乘局</title>

<link rel="stylesheet" href="../libs/bootstrap-3.4.1-dist/css/bootstrap.min.css">
<link rel="stylesheet" href="../styles/stylesheet.css">
<meta name="viewport" content="width=device-width, initial-scale=1.0">

<body>
<div class="container">
<h1>尚乘局</h1>
<hr/>

<main>
<div class="text"><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>奉御</td><td>二人</td><td>从五品上</td><td rowspan="2">掌内外闲厩之马，辨其粗良，而率其习驭</td></tr><tr><td>直长</td><td>十人</td><td>正七品下</td></tr><tr><td>奉乘</td><td>十八人</td><td>正九品下</td><td>掌率习驭、掌闲、驾士及秣饲之法</td></tr><tr><td>司库</td><td>一人</td><td>正九品下</td><td>掌鞍辔乘具</td></tr><tr><td>司禀</td><td>二人</td><td>正九品下</td><td>掌藁秸出纳</td></tr></tbody></table><table class=" table table-bordered"><caption>流外官</caption><thead><tr><th>官职</th><th>编制</th><th>职责</th></tr></thead><tbody><tr><td>书令史</td><td>六人</td><td>-</td></tr><tr><td>书吏</td><td>十四人</td><td>-</td></tr><tr><td>典事</td><td>五人</td><td>掌六闲粟草</td></tr><tr><td>习驭</td><td>五百人</td><td>掌调习六闲之马</td></tr><tr><td>掌闲</td><td>五千人</td><td>掌分饲养六闲之马</td></tr><tr><td>兽医</td><td>七十人</td><td>掌疗马病</td></tr><tr><td>掌固</td><td>四人</td><td>-</td></tr></tbody></table><h5>奉御</h5><p>奉御二人，从五品上。</p><p>自秦、汉已来，其职皆在太仆。北齐大仆骅骝署有奉乘十人，管十二闲马。隋炀帝取之，置尚乘局。皇朝因之，增置奉御四人：一人掌左六闲马；一人掌右六闲马；一人掌粟草、饲丁请受配给，及勾勘出入破用之事；一人掌鞍鞯辔勒，供马调度，及疗马医药料度之事。龙朔二年改为奉驾大夫，咸亨元年复故。开元二十三年减置二人。先是别置闲厩使，因隶焉，犹属殿中。</p><p>尚乘奉御掌内外闲厩之马，辨其粗良，而率其习驭；直长为之贰。</p><h5>直长</h5><p>直长十人，正七品下。</p><p>隋炀帝置十四人，皇朝因之，开元二十三年减四人。</p><p>尚乘奉御掌内外闲厩之马，辨其粗良，而率其习驭；直长为之贰。</p><h5>奉乘</h5><p>奉乘十八人，正九品下。</p><p>后魏有奉乘郎，从五品下。后周左、右厩各有奉乘二十人。隋炀帝置尚乘局，有奉乘十人。皇朝加置二十四人，每闲二人。开元二十三年减六人。</p><p>奉乘掌率习驭、掌闲、驾士及秣饲之法。</p><h5>习驭</h5><p>习驭五百人。</p><p>后周左、右厩各有驭夫一百二十人，皇朝加置习驭五百人，掌调习六闲之马。</p><h5>掌闲</h5><p>掌闲五千人。</p><p>皇朝置，掌分饲养六闲之马。</p><h5>司库</h5><p>司库一人，正九品下。</p><p>皇朝初置二人，掌六闲库物。开元二十三年减。</p><p>司库掌鞍辔乘具。</p><h5>司禀</h5><p>司禀二人，正九品下。</p><p>皇朝置之。</p><p>司禀掌藁秸出纳。</p><h5>典事</h5><p>典事五人。</p><p>皇朝置，掌六闲粟草。</p><h5>兽医</h5><p>兽医七十人。</p><p>周礼有兽医下士，掌疗畜兽之疾病；又有巫马下士二人、医四人，掌知马祖、先牧、马社、马步之神，养疾马，以药攻马疾也。北齐内厩局有马医二人。皇朝置兽医，掌疗左、右六闲之马。）</p><p>兽医掌疗马病。（凡马病，灌而行之，观其病之所发。疗马病有五劳：一曰筋劳，二曰骨劳，三曰皮劳，四曰气劳，五曰血劳。久步则生筋劳，久立则生骨劳，久汗不乾则生皮劳，汗未差燥而饲饮之则生气势，驱驰无节则生血劳。有伤寒者，有伤热者，有疡者，咸据经方以疗焉。）</p></div>
</main>
</div>
</body>

</html>
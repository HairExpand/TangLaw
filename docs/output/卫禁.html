<html>

<meta charset="utf-8"/>
<title>卫禁</title>

<link rel="stylesheet" href="../libs/bootstrap-3.4.1-dist/css/bootstrap.min.css">
<link rel="stylesheet" href="../styles/stylesheet.css">
<meta name="viewport" content="width=device-width, initial-scale=1.0">

<body>
<div class="container">
<h1>卫禁</h1>
<hr/>

<main>
<div class="text"><h2>仪制</h2><p>【礼部·礼部司】</p><p>凡太庙、太社及诸宫殿门，东官及一品已下、诸州门，施戟有差：
凡太庙、太让及诸宫殿门，各二十四戟；
束宫诸门，施十八戟；
正一品门，十六戟；
开府仪同三司、嗣王、郡王、若上桂圆·柱国带职事二品己上及京兆·河南·太原府、大都督、大都护门，十四戟；
上柱国·柱圆带职事三品已上、中都督府、上州、上都护门，十二戟；
国公及上护军·护军带职事三品，若下都督、中·下州门，各一十戟。</p><h2>门禁</h2><p>【门下省·城门郎】</p><p>开则先外而后内，阖则先内而后外，所以重中禁，尊皇居也。候其晨昏击鼓之节而启闭之。（承天门击晓鼓，听击钟后一刻，鼓声绝，皇城门开；第一冬冬声绝，宫城门及左·右延明、乾化门开；第二冬冬声绝，宫殿门开。夜第一冬冬声绝，宫殿门闭；第二冬冬声绝，宫城门闭及左·右延明门、皇城门闭。其京城门开闭与皇城门同刻。承天门击鼓，皆听漏刻契至乃擎；待漏刻所牌到，鼓声乃绝。）</p><p>凡皇城、宫城阖门之钥，先酉而出，后戌而入；开门之钥，后丑而出，夜尽而入。（宫城、皇城钥匙，每日入前五刻出闭门，一更二点进入；五更一点出开门。夜漏尽，第二冬冬后二刻而进入。）
京城阖门之钥，后申而出，先子而入；开门之钥，后子而出，先卯而入。（京城门钥匙于东廊下贮纳，每去日入前十四刻出闭门，二更一点入；四更一点出开门，夜漏尽，第二冬冬后十刻入。）
若非其时而有命启闭，则诣合覆奏奉旨、合符而开阖之。（殿门及城门若有敕夜开。受敕人具录须开之门，宣送中书门下。其牙内诸门，城门郎与见直监门将军、郎将各一人俱谐合门覆奏，御注"听"，即请合符门钥，对勘符，然后开之。凡车驾巡幸，所诣之所，计其应启闭者，先发而请其管钥，及至，郎开阖如京城之制。）</p><p>【兵部·职方司】</p><p>凡州、县城门及仓库门须守当者，取中男及残疾人均为番第以充，而免其徭赋焉。（若修理廨宇及园感厨，亦听量使。）</p><h2>宿卫</h2><p>【兵部·兵部司】</p><p>凡应宿卫官各从番第。诸卫将军、中郎将、郎将及诸卫率、副率、千牛备身、备身左右、太子千牛并长上折冲。果毅应宿卫者，并一日上，两日下；诸色长上，若司阶、中侯、司戈、执戟，并五日上，十日下。诸应外职掌押当及分司者；则年支焉。若左、右羽林将军，每夜各一人更直，中郎将、郎将亦如之。长人长上，每日上，随仗下。（长人取六尺六寸已上厚者四十人，分左、右监门卫。备四考，依出身例授武散官，依旧长上。）蕃人任武官者，并免入宿；任三卫者，配玄武门上，一日上，两日下；配南衙者，长番，每年一月上。</p><p>凡车驾在京，印东都南、北衙皆置左、右屯营，别立使以统之；若车驾在都，则京城亦如之。（北部准此。）</p><p>【兵部·职方司】</p><p>凡天下之上镇二十，中镇九十，下镇一百三十有五；上戍十有一，中戍八十有六，下戍二百三十有五。</p><h2>烽候</h2><p>【兵部·职方司】</p><p>凡烽候所置，大率相去三十里，（若有山冈隔绝，须逐便安置，得相望见，不必要限三十里。）
其逼边境者，筑城以置之。每烽置帅一人、副一人。（其放烽有一炬、二炬、三炬、四炬者，随贼多少而为差焉。旧关内、京畿、河东、河北皆置烽。开元二十五年敕以边隅无事，寰宇乂安，内地置烽，诚为非要，量停近旬烽二百六十所，计烽帅等一千三百八十八人。）</p></div>
</main>
</div>
</body>

</html>
<html>

<meta charset="utf-8"/>
<title>珍羞署</title>

<link rel="stylesheet" href="../libs/bootstrap-3.4.1-dist/css/bootstrap.min.css">
<link rel="stylesheet" href="../styles/stylesheet.css">

<body>
<div class="container">
<h1>珍羞署</h1>
<hr/>

<main>
<div class="text"><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>令</td><td>一人</td><td>正八品下</td><td rowspan="2">掌供庶羞之事</td></tr><tr><td>丞</td><td>二人</td><td>正九品下</td></tr></tbody></table><table class=" table table-bordered"><caption>流外官</caption><thead><tr><th>官职</th><th>编制</th></tr></thead><tbody><tr><td>府</td><td>三人</td></tr><tr><td>史</td><td>六人</td></tr><tr><td>典事</td><td>八人</td></tr><tr><td>锡匠</td><td>五人</td></tr><tr><td>掌固</td><td>四人</td></tr></tbody></table><h5>令</h5><p>令一人，正八品下。</p><p>《周礼》有笾人奄一人、女笾十人、奚二十人，掌四笾之实，则朝事之笾、馈食之笾、加笾、羞笾之实也。后汉少府属官有甘丞，主膳具；果丞，主果。晋太官令有饧官史二人，又有果官二人。北齐光禄寺有肴藏令。后周有肴藏中士一人、下士一人。隋光禄有肴藏令，皇朝因之。长安中改为珍羞署，神龙初复为肴藏署，开元初又改焉。领饧匠五人。</p><p>珍羞令掌供庶羞之事，以实笾、豆、榛、栗、脯、修、鱼、盐、菱、芡，辨其名数，会其出入，以供祭祀、朝会、宾客之礼。</p><h5>丞</h5><p>丞二人，正九品下。</p><p>后周有肴藏下士一人，北齐有肴藏署丞，隋肴藏署丞二人。武德中置一人，贞观中加至二人。长安、神龙、开元并随署改复。</p><p>丞为之贰。</p><h5>典事</h5><p>典事八人。</p><p>隋肴藏署有掌事十人。武德中有典事十四人，贞观中减之。</p><h5>锡匠</h5><p>锡匠五人。</p><p>皇朝置。</p></div>
</main>
</div>
</body>

</html>
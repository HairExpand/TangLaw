<html>

<meta charset="utf-8"/>
<title>掌冶署</title>

<link rel="stylesheet" href="../libs/bootstrap-3.4.1-dist/css/bootstrap.min.css">
<link rel="stylesheet" href="../styles/stylesheet.css">
<meta name="viewport" content="width=device-width, initial-scale=1.0">

<body>
<div class="container">
<h1>掌冶署</h1>
<hr/>

<main>
<div class="text"><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>令</td><td>一人</td><td>正八品上</td><td rowspan="2">掌镕铸铜铁器物之事</td></tr><tr><td>丞</td><td>二人</td><td>正九品上</td></tr><tr><td>监作</td><td>二人</td><td>从九品下</td><td>-</td></tr></tbody></table><table class=" table table-bordered"><caption>流外官</caption><thead><tr><th>官职</th><th>编制</th></tr></thead><tbody><tr><td>府</td><td>六人</td></tr><tr><td>史</td><td>十二人</td></tr><tr><td>典事</td><td>二十三人</td></tr><tr><td>掌固</td><td>四人</td></tr></tbody></table><h5>令</h5><p>令一人，正八品上。</p><p>《周礼冬官》："攻金之工六，谓筑、冶、凫、桌、段、桃也。"秦及汉，诸郡国出铁者，置铁官长、丞。晋卫尉属官有冶令、丞各一人，掌工徒鼓铸；过江，省卫尉，而冶令始隶少府。宋有东冶令·丞、南冶令·丞，齐因之。梁有东冶令，西冶令，从九品下。《选簿》："旧，东冶重，西冶轻。"然则梁朝之西冶，盖宋、齐南冶也。陈因之。后魏无闻。北齐太府寺有司冶令、丞。后周有冶工中士一人，又有铁工中士一人。隋太府寺统掌冶署，令二人，掌金、银、铜、铁器之属，并管诸冶；炀帝改属少府，令从八品上。皇朝因之，省一人。</p><p>掌冶署令掌镕铸铜铁器物之事。</p><p>凡天下诸州出铜铁之所，听人私采，官收其税。若白铁错，则官为市之。其西边、北边诸州禁人无置铁冶及采钅丱，若器用所须，则具名数，移于所由，官供之；私者，私市之。</p><p>凡诸冶所造器物，皆上于少府监，然后给之。其兴农冶监所造者，唯供陇右诸牧监及诸牧使。</p><h5>丞</h5><p>丞二人，正九品上。</p><p>秦、汉已来具上注。隋太府寺统掌冶丞四人，炀帝改属少府，皇朝因之，省二人。</p><p>丞为之贰。</p><h5>监作</h5><p>监作二人，从九品下。</p></div>
</main>
</div>
</body>

</html>
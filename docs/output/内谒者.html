<html>

<meta charset="utf-8"/>
<title>内谒者</title>

<link rel="stylesheet" href="../libs/bootstrap-3.4.1-dist/css/bootstrap.min.css">
<link rel="stylesheet" href="../styles/stylesheet.css">
<meta name="viewport" content="width=device-width, initial-scale=1.0">

<body>
<div class="container">
<h1>内谒者</h1>
<hr/>

<main>
<div class="text"><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>监</td><td>六人</td><td>正六品下</td><td>掌内宣传</td></tr><tr><td>内谒者</td><td>十二人</td><td>从八品下</td><td>掌诸亲命妇朝集班位</td></tr><tr><td>内寺伯</td><td>二人</td><td>正七品下</td><td>掌糺察诸不法之事</td></tr></tbody></table><table class=" table table-bordered"><caption>流外官</caption><thead><tr><th>官职</th><th>编制</th><th>职责</th></tr></thead><tbody><tr><td>内典引</td><td>十八人</td><td>掌命妇朝参出入监引之事</td></tr><tr><td>寺人</td><td>六人</td><td>掌中宫驾出入则执御刀</td></tr><tr><td>亭长</td><td>六人</td><td>-</td></tr><tr><td>掌固</td><td>八人</td><td>-</td></tr></tbody></table><h5>监</h5><p>内谒者监六人，正六品下。</p><p>后汉大长秋属官有中宫谒者三人，四百石，主报中章。后魏、北齐有中谒者仆射。隋内侍省有内谒者监六人，内谒者十二人。炀帝三年，罢内谒者；五年，又置。皇朝因之。</p><p>内谒者监掌内宣传。</p><p>凡诸亲命妇朝会，所司籍其人数，送内侍省。（命妇下车，则引入朝堂，然后奏闻。）</p><h5>内谒者</h5><p>内谒者十二人，从八品下。</p><p>内谒者掌诸亲命妇朝集班位。</p><h5>内典引</h5><p>内典引十八人。</p><p>皇朝置，流外。</p><p>内典引掌命妇朝参出入监引之事。</p><h5>内寺伯</h5><p>内寺伯二人，正七品下。</p><p>《周礼》："寺人掌王之内人及女宫之戒令、禁令。"隋内侍省有内寺伯二人，皇朝因之。</p><p>内寺伯掌糺察诸不法之事。岁大雠，则监其出入。</p><h5>寺人</h5><p>寺人六人。</p><p>隋置，皇朝因之，流外。掌中宫驾出入则执御刀。</p></div>
</main>
</div>
</body>

</html>
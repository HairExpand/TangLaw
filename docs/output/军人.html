<html>

<meta charset="utf-8"/>
<title>军人</title>

<link rel="stylesheet" href="../libs/bootstrap-3.4.1-dist/css/bootstrap.min.css">
<link rel="stylesheet" href="../styles/stylesheet.css">
<meta name="viewport" content="width=device-width, initial-scale=1.0">

<body>
<div class="container">
<h1>军人</h1>
<hr/>

<main>
<div class="text"><h2>军官</h2><p>【兵部·兵部司】</p><p>凡千牛备身、备身左右及太子千牛皆取三品已上职事官子，孙、四品清官子，仪容端正，武艺可称者充；五考，本司随文、武简试听选。（加阶应入武品，折其一考。四品谓诸司侍郎、车、右庶子。）</p><p>凡殿中省进马取左、右卫三卫高荫，简仪容可观者补充，分为三番上下，考第、筒试同千牛例；仆寺进马亦如之。</p><p>凡左、右卫亲卫·勋卫·翊卫，及左、右率府亲·勋·翊卫，及诸卫之翊卫，通谓之三卫。
择其资荫高者为亲卫，（取三品已上子、二品已上孙为之。）
其次者为勋卫及率府之亲卫，（四品子、三品孙、二品已上之曾孙为之。）
又次者为翊卫及率府之勋卫，（四品孙、职事五品子·孙。三品曾孙、若勋官三品有封者及国公之子为之。）
又次者为诸卫及率府之翊卫，（五品已上并柱国若有封爵兼带职事官子孙为之。）
又次者为王府执仗、执乘。（散官五品已上子孙为之。</p><p>凡三卫皆限年二十一已上；每岁十一月已后，本州申兵部团甲、进甲，尽正月毕，（其入卫杂配并注甲长定，不得移改。）
量远迩以定其番第。（五百里内五番，一千里内七番，一千里外八番，各一月上；三千里外九番，各倍其月。）
应补之人周亲已上有犯刑戮者，配令兵部上下。凡诸卫及率府三卫贯京兆、河南、蒲、司、华、岐、陕、怀、汝、郑等州，皆令番上，余州皆纳资而已。（应纳资者，每年九月一日於本贯及寄住处输纳，本贯挟名录申兵部。）</p><p>凡左、右卫之三卫分为五仗：
一曰亲仗，
二曰供奉仗，
三曰勋仗，
四曰翊仗，
五曰散手仗，
每月各配三十六人而上下焉。
其五仗上下及引驾、细引考以五，左、右卫之他职掌及左、右率府之勋卫考以六。左、右率府之三卫帖五仗上下者，亦五考。</p><p>诸卫及率府之翊卫考以八。考满，兵部校试，有文，堪时务，则送吏部；无文，则加其年阶，以本色迁授，若有才用，考内得补主帅及监门校尉、直长。</p><p>凡左·右卫、左·右率府三卫经三考已上者，得补引驾、细引；考满，简试如三卫。（三卫违番者，徵资一千五百文，仍勒陪番，有故者，免徵资。三番不到，注甲毁夺告身，有故者亦陪番。）</p><h2>卫士</h2><p>【兵部·兵部司】</p><p>凡王公已下皆有亲事、帐内，（六品、七品子为亲事，八品、九品子为帐内。）限年十八已上，（举诸州，率万人已上充之。亲王、嗣王、郡王、开府仪同三司及三品已上官带动者，差以给之。并本贯纳其资课，皆从金部给付。）皆限十周年则听其简试，文、理高者送吏部，其余留本司，全下者退还本色。</p><p>凡兵士隶卫，各有其名：左、右卫日骁骑，左、右骁卫日豹骑，左、右武卫日熊渠，左、右威卫曰羽林，左、右领军卫日射声，左、右金吾卫曰饮飞；东宫左、右卫率府曰超乘，左、右司御率府日旅贲，左、右清道率府日直荡，总名为卫士；皆取六品已下子孙及白丁无职役者点充。</p><p>凡三年一筒点，戍丁而入，六十而免，量其远迩以定番第。（百里外五番，五百里外七番，一千里外八番，各一月上；二千里外九番，倍其月上。若征行之镇守者，免番而遣之。）</p><p>凡卫士各立名簿，具三年已来征防若差遣，仍定优劣为三等，每年正月十日送本府印讫，仍录一通送本卫，若有差、行、上番，折冲府据簿而发之。（若征行及使经两番已上者，免两番，两番已上者并二番。其不免番，还日即当番者，免上番。）</p><p>凡差卫士征戍、镇防亦有团伍，其善弓马者为越骑团，余为步兵团，主帅已下统领之，火十人，有六驮马。（若无马乡，任备驴、骡及牛。）若父兄子弟，不并遣之；若祖父母、父母老疾，无兼丁，免征行及番上。其居常则皆习射，唱大角歌。番集之日，府官率而课试。</p><p>凡左、右金吾卫有角手，诸卫有弩手；左、右羽林军有飞骑及左、右万骑·彍骑；天下诸军有健儿，（旧，健儿在军皆有年限，更来往，颇为劳弊。开元二十五年敕，以为天下无虞，宜与人休息，自今已后，诸军镇量闲剧、利害，置兵防健儿，於诸色征行人内及客户中召募，取丁壮情愿充健儿长住边军者，每年加常例给赐，兼给永年优复；其家口情愿同去者，听至军州，各给田地、屋宅。人赖其利，中外获安。是后，州郡之间永无征发之役矣。）皆定其籍之多少与其番之上下，（其所取人并具於本卫。）每季上中书门下。</p><p>凡关内团结兵，京兆府六千三百二十七人，同州六千七百三十六人，华州五千二百二十三人；蒲州二千七百三十五人。（选丁户殷赡、身材强壮者充之，免其征赋，仍许在家常习弓矢，每年差使依时就试。）秦、成、岷、渭、河、兰六州有高丽、羌兵。（皆令当州上佐一人专知统押，每年两度教练，使知部伍，如有警急，即令赴援。诸州城傍子弟亦常令教习，每年秋集本军，春则放散。）黎、雅、邛、翼、茂五州有镇防团结结兵。（并令刺史自押领，若须防遏，即以上佐及武官充。）</p><p>凡天下诸州差兵募取户殷丁多、人材骁勇，选前资官、勋官部分强明堪统摄者，节级权补主帅以领之。其义征者，别为行伍，不入募人之营。凡军行器物皆於当州分给之，如不足则自备，贫富必以均焉。凡诸州军府应行兵马之名簿。器物之多少，皆申兵部；军散之日，亦录其存亡多少以申而勘会之。凡诸道回兵粮备之物，衣资之费，皆所在州县分而给之。</p></div>
</main>
</div>
</body>

</html>
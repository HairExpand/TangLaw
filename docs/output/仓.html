<html>

<meta charset="utf-8"/>
<title>仓</title>

<link rel="stylesheet" href="../libs/bootstrap-3.4.1-dist/css/bootstrap.min.css">
<link rel="stylesheet" href="../styles/stylesheet.css">

<body>
<div class="container">
<h1>仓</h1>
<hr/>

<main>
<div class="text"><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>监</td><td>一人</td><td>正七品下</td><td rowspan="2">掌其仓窖储积之事</td></tr><tr><td>丞</td><td>二人</td><td>从八品上</td></tr></tbody></table><table class=" table table-bordered"><caption>流外官</caption><thead><tr><th>官职</th><th>编制</th></tr></thead><tbody><tr><td>录事</td><td>一人</td></tr><tr><td>府</td><td>三人（太原、永丰仓）<br />二人（龙门仓）</td></tr><tr><td>史</td><td>六人（太原、永丰仓）<br />四人（龙门仓）</td></tr><tr><td>典事</td><td>八人（太原、永丰仓）<br />六人（龙门仓）</td></tr><tr><td>掌固</td><td>六人（太原、永丰仓）<br />四人（龙门仓）</td></tr></tbody></table><h5>仓</h5><p>仓监一人，正七品下。</p><p>《汉书》："郦生云：'据敖仓之粟。'"又，吴有海陵仓；大司农属官有诸仓长、丞。后汉河南尹属官有荣阳敖仓长、丞。《魏书》有邸阁仓，亦其事也。东晋有东仓、石头仓，宋、齐因之。梁司农统左、中、右三部仓丞，陈氏亦同。后魏阙文。北齐司农有梁州及石济之水次仓。隋初，漕关东之粟以实京邑，卫州黎阳仓、荣阳洛口仓、洛州何阳仓、陕州常平仓，潼关、渭南亦皆有仓，以转运之，各有监官。皇朝因之。</p><p>诸仓监各掌其仓窖储积之事。</p><p>凡粟出给者，每一屋、一窖尽，剩者附计，欠者随事科徵；非理欠损者，坐其所由，令徵陪之。</p><p>凡出纳帐，岁终上于寺焉。</p><h5>丞</h5><p>丞二人，从八品上。</p><p>丞为之贰。</p></div>
</main>
</div>
</body>

</html>
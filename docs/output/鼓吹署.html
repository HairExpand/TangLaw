<html>

<meta charset="utf-8"/>
<title>鼓吹署</title>

<link rel="stylesheet" href="../libs/bootstrap-3.4.1-dist/css/bootstrap.min.css">
<link rel="stylesheet" href="../styles/stylesheet.css">

<body>
<div class="container">
<h1>鼓吹署</h1>
<hr/>

<main>
<div class="text"><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>令</td><td>一人</td><td>从七品下</td><td rowspan="2">掌鼓吹施用调习之节，以备卤簿之仪</td></tr><tr><td>丞</td><td>一人</td><td>从八品下</td></tr><tr><td>乐正</td><td>四人</td><td>从九品下</td></tr></tbody></table><table class=" table table-bordered"><caption>流外官</caption><thead><tr><th>官职</th><th>编制</th></tr></thead><tbody><tr><td>府</td><td>三人</td></tr><tr><td>史</td><td>六人</td></tr><tr><td>典事</td><td>四人</td></tr><tr><td>掌固</td><td>四人</td></tr></tbody></table><h5>令</h5><p>令一人，从七品下。</p><p>《周礼》："鼓人中士六人，掌六鼓、四金之音。"所谓雷鼓、灵鼓、路鼓、鼗鼓、蓉鼓、晋鼓，金钲和鼓、金镯节鼓、金铙止鼓、金铎通鼓。崔豹《古今注》云："汉代鼓角横吹者，始张骞使西域，得摩诃兜勒一曲。其后，李延年因之音为二十八解，若《陇头水》、《赤之杨》、《黄覃子》、《望行人》、《出关》、《入关》、《出塞》、《入塞》之曲是也。其短箫铙歌者，杂出汉代，多战阵之声，若《思悲翁》、《艾如张》、《上之回》、《战城南》、《芳树上邪》、《玄云》、《朱鹭》之曲是也。"后汉少府属官有承华令，典黄门鼓吹百三十五人、百戏师二十七人。晋遂置鼓吹令、丞，属太常。元帝省太乐，并于鼓吹；哀帝又省鼓吹，而存太乐。宋、齐并无其官。至梁，太常卿统鼓吹令、丞及清商署，陈因之。后魏阙文。北齐太常领鼓吹令、丞，掌百戏、鼓吹乐人等事，又兼黄户局，掌供乐人衣服等；太乐又领清商部。隋太常寺统鼓吹、清商二令、丞，各二人。皇朝因省清商，并于鼓吹。开元二十三年，减一人。</p><p>鼓吹令掌鼓吹施用调习之节，以备卤簿之仪。</p><h5>丞</h5><p>丞一人，从八品下。</p><p>隋置二人，皇执因之；开元二十三年，减一人。</p><p>丞为之贰。</p><h5>乐正</h5><p>乐正四人，从九品下。</p><p>其说已具太乐乐正下。隋清商署乐师二人，炀帝改为乐正也。</p></div>
</main>
</div>
</body>

</html>
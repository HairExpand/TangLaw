<html>

<meta charset="utf-8"/>
<title>甄官署</title>

<link rel="stylesheet" href="../libs/bootstrap-3.4.1-dist/css/bootstrap.min.css">
<link rel="stylesheet" href="../styles/stylesheet.css">
<meta name="viewport" content="width=device-width, initial-scale=1.0">

<body>
<div class="container">
<h1>甄官署</h1>
<hr/>

<main>
<div class="text"><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>令</td><td>一人</td><td>从八品下</td><td rowspan="2">掌供琢石、陶土之事</td></tr><tr><td>丞</td><td>二人</td><td>正九品下</td></tr><tr><td>监作</td><td>四人</td><td>从九品下</td><td>-</td></tr></tbody></table><table class=" table table-bordered"><caption>流外官</caption><thead><tr><th>官职</th><th>编制</th></tr></thead><tbody><tr><td>府</td><td>五人</td></tr><tr><td>史</td><td>十人</td></tr><tr><td>典事</td><td>十八人</td></tr></tbody></table><h5>令</h5><p>令一人，从八品下。</p><p>《周礼》抟埴之工二，谓陶与旊也。后汉将作大匠属官有前、后、中甄官令·丞。晋少府领甄官署，掌砖瓦之任。宋、齐有东、西陶官瓦署督、令各一人。北齐太府寺统甄官署，甄官又别领石窟丞。后周有陶工中士一人，掌为樽、彝、簠、簋等器。隋太府寺统甄官署令、丞二人，皇朝改属将作。</p><p>甄官令掌供琢石、陶土之事。</p><p>凡石作之类，有石磬、石人、石兽、石柱、碑碣、碾磴，出有方土，用有物宜。</p><p>凡砖瓦之作，瓶缶之器，大小高下，各有程准。</p><p>凡丧葬则供其明器之属，（别敕葬者供，余并私备。）三品以上九十事，五品以上六十事，九品已上四十事。当圹、当野、祖明、地轴、〈革延〉马、偶人。其高各一尺；其余音声队与僮仆之属，威仪、服玩，各视生之品秩所有，以瓦、木为之，其长率七寸。</p><h5>丞</h5><p>丞二人，正九品下。</p><p>后汉前、后、中三甄官各丞一人，晋有甄官丞，后周有陶工下士一人。隋甄官丞二人，皇朝因之。</p><p>丞为之贰。</p><h5>监作</h5><p>监作四人，从九品下。</p></div>
</main>
</div>
</body>

</html>
<html>

<meta charset="utf-8"/>
<title>钩盾署</title>

<link rel="stylesheet" href="../libs/bootstrap-3.4.1-dist/css/bootstrap.min.css">
<link rel="stylesheet" href="../styles/stylesheet.css">

<body>
<div class="container">
<h1>钩盾署</h1>
<hr/>

<main>
<div class="text"><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>令</td><td>二人</td><td>正八品上</td><td rowspan="2">掌供邦固薪刍之事</td></tr><tr><td>丞</td><td>四人</td><td>正九品上</td></tr><tr><td>监事</td><td>十人</td><td>从九品下</td><td>-</td></tr></tbody></table><table class=" table table-bordered"><caption>流外官</caption><thead><tr><th>官职</th><th>编制</th></tr></thead><tbody><tr><td>府</td><td>七人</td></tr><tr><td>史</td><td>十四人</td></tr><tr><td>典事</td><td>十九人</td></tr><tr><td>掌固</td><td>五人</td></tr></tbody></table><h5>令</h5><p>令二人，正八品上。</p><p>汉少府属官有钩盾令、丞。《茂陵中书》云："钩盾，宦者近署，兵器所造。"《昭纪》云：帝初立，年九岁，耕于钩盾弄田。应劭云："帝时幼，未能亲耕帝籍，钩盾宦者近署，故往试为弄田。"后汉令六百石。魏氏阙文。晋大鸿胪属官有钩盾令，宋、齐、梁、陈省其官。后魏阙文。北齐司农统钩盾令、丞。隋司农统钩盾署令三人，掌薪刍及炭、鹅、鸭、蒲蔺、陂池、薮泽之物。皇朝令二人、丞四人。</p><p>钩盾署令掌供邦固薪刍之事。</p><p>凡祭祀、朝会，宾客享宴，随其差降而供给焉。（凡京官应给炭，五品已上日二斤。蕃客在馆，第一等人日三斤，已下各有差。其和市木幢一十六万根，每岁纳寺；如用不足，以苑内蒿根柴兼之。其京兆、岐、陇州募丁七千人，每年各输作木幢八十根，春、秋二时送纳。若驾在都，则于河南府诸县市之，少尹一人与卿相知检察。）</p><p>凡孳生鹅、鸭、鸡、彘之属，皆令官奴婢为课养之。</p><h5>丞</h5><p>丞四人，正九品上。</p><p>汉有五丞。后汉置一人，四百石；又有苑丞、永安·鸿池丞，并隶钩盾。魏氏因之。隋钩盾十二丞，皇朝减置四人。</p><p>丞为之贰。</p><h5>监事</h5><p>监事十人，从九品下。</p><p>后汉钩盾令从官四十人。晋钩盾令置主簿、录事务一人。</p></div>
</main>
</div>
</body>

</html>
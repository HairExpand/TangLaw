<html>

<meta charset="utf-8"/>
<title>尚药局</title>

<link rel="stylesheet" href="../libs/bootstrap-3.4.1-dist/css/bootstrap.min.css">
<link rel="stylesheet" href="../styles/stylesheet.css">
<meta name="viewport" content="width=device-width, initial-scale=1.0">

<body>
<div class="container">
<h1>尚药局</h1>
<hr/>

<main>
<div class="text"><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>奉御</td><td>二人</td><td>正五品下</td><td rowspan="2">掌合和御药及诊候之事</td></tr><tr><td>直长</td><td>四人</td><td>正七品上</td></tr><tr><td>侍御医</td><td>四人</td><td>从六品上</td><td>掌诊候调和</td></tr><tr><td>司医</td><td>四人</td><td>正八品下</td><td rowspan="2">掌分疗众疾</td></tr><tr><td>医佐</td><td>八人</td><td>正九品下</td></tr></tbody></table><table class=" table table-bordered"><caption>流外官</caption><thead><tr><th>官职</th><th>编制</th><th>职责</th></tr></thead><tbody><tr><td>书令史</td><td>二人</td><td>-</td></tr><tr><td>书吏</td><td>四人</td><td>-</td></tr><tr><td>主药</td><td>十二人</td><td rowspan="2">掌刮、削、捣、筛</td></tr><tr><td>药童</td><td>三十人</td></tr><tr><td>按摩师</td><td>四人</td><td>-</td></tr><tr><td>咒禁师</td><td>四人</td><td>-</td></tr><tr><td>合口脂匠</td><td>二人</td><td>-</td></tr><tr><td>掌固</td><td>四人</td><td>-</td></tr></tbody></table><h5>奉御</h5><p>奉御二人，正五品下。</p><p>自梁、陈、后魏已往，皆太医兼其职。北齐门下省统尚药局，有典塑二人、侍御师四人、尚药监四人，惣御药之事；又集书省统三局，有中尚药局典御二人、丞二人、中谒者仆射二人，惣知中宫医药之事。隋门下省统尚药局典御二人，正五品下；侍御医四人，正七品上；直长四人，正七品下；医师四十人。大业三年分属殿内，改为奉御，皇朝因之。龙朔二年改为奉医大夫，咸亨元年复旧。</p><p>尚药奉御掌合和御药及诊候之事；直长为之贰。</p><p>凡合和御药，与殿中监视其分、剂，药成，先尝而进焉。（合药供御，门下、中书司别长官一人，并当上大将军卫别一人，与殿中监、尚药奉御等监视；药成，医佐以上先尝，然后封印；写本方，方后具注年、月、日，监药者扁署名，俱奏。饵药之日，尚药奉御先尝，次殿中监尝，次皇太子尝，然后进御。）</p><h5>直长</h5><p>直长四人，正七品上。</p><p>隋置四人，正七品下，炀帝加品为正七品，皇朝因之。</p><p>尚药奉御掌合和御药及诊候之事；直长为之贰。</p><h5>侍御医</h5><p>侍御医四人，从六品上。</p><p>北齐尚药局有侍御师四人，隋有侍御医四人，皇朝因之。</p><p>侍御医掌诊候调和。</p><h5>主药、药童</h5><p>主药十二人；药童三十人。</p><p>汉有药丞，主药。后周有主药六人，隋有主药四人、药童二十四人。</p><p>主药、药童掌刮、削、捣、筛。</p><h5>司医</h5><p>司医四人，正八品下。</p><p>隋大业中置，皇朝因之。</p><p>司医、医佐掌分疗众疾。</p><h5>医佐</h5><p>医佐八人，正九品下。</p><p>隋大业中置，皇朝因之。</p><p>司医、医佐掌分疗众疾。</p><h5>按摩师</h5><p>按摩师四人。</p><p>隋有按摩师一百二十人，皇朝减置。</p><p>按摩师、咒禁师所掌如太医之职。</p><h5>咒禁师</h5><p>咒禁师四人。</p><p>皇朝初置。</p><p>按摩师、咒禁师所掌如太医之职。</p></div>
</main>
</div>
</body>

</html>
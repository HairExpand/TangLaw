<html>

<meta charset="utf-8"/>
<title>太子左右监门率府</title>

<link rel="stylesheet" href="../libs/bootstrap-3.4.1-dist/css/bootstrap.min.css">
<link rel="stylesheet" href="../styles/stylesheet.css">

<body>
<div class="container">
<h1>太子左右监门率府</h1>
<hr/>

<main>
<div class="text"><h2>率</h2><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr>　　　　　
			<td>率</td><td>一人</td><td>正四品上</td><td rowspan="2">掌东宫诸门禁卫之法</td></tr><tr><td>副率</td><td>二人</td><td>从四品上</td></tr></tbody></table><h5>率</h5><p>率各一人，正四品上。</p><p>隋文帝置左、右监门率各一人、副率各二人，掌诸门禁，职拟左、右监门将军，各有直长十人。炀帝改为左、右宫门将，降为正五品。皇朝复改为监门率。龙朔二年改为左、右崇掖卫，咸亨复旧。垂拱中改为鹤禁卫，神龙初复旧。</p><p>左、右监门率府率掌东宫诸门禁卫之法。</p><p>凡东宫诸司应以籍入于宫殿者，皆本司具其官爵、姓名以牒门司，门司送于监门，监门之主与判曹印署，复送于门司；门司会之，同则听入。</p><p>凡东宫内、外门之守者，并司其出入。凡财物、器用之出入于宫禁者，皆以籍傍为据，左、右监门以出入之。若皇太子出入；则依卤簿之法，率其属于牙门之左右，以为捍守。</p><h5>副率</h5><p>副率各二人，从四品上。</p><p>隋文帝置，正五品；皇朝因之。龙朔、开元随府改复。</p><p>副率为之贰。</p><h2>长史</h2><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr><td>长史</td><td>一人</td><td>正七品上</td><td>掌判诸门禁卫之贰</td></tr></tbody></table><table class=" table table-bordered"><caption>流外官</caption><thead><tr><th>官职</th><th>编制</th></tr></thead><tbody><tr><td>监门直长</td><td>七十八人</td></tr><tr><td>亭长</td><td>二人</td></tr><tr>　
			<td>掌固</td><td>二人</td></tr></tbody></table><h5>长史</h5><p>长史各一人，正七品上。</p><p>隋置左、右监门率，有长史以下等员，无仓曹，以兵曹兼掌其事，皇朝因之。</p><p>长史掌判诸门禁卫之贰。</p><h2>录事参军事</h2><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr>　　　　　
			<td>录事参军事</td><td>一人</td><td>正九品上</td><td>掌印，兼勾稽失</td></tr></tbody></table><table class=" table table-bordered"><caption>流外官</caption><thead><tr><th>官职</th><th>编制</th></tr></thead><tbody><tr><td>录事</td><td>一人</td></tr><tr><td>史</td><td>二人</td></tr></tbody></table><h5>录事参军事</h5><p>录事参军事各一人，正九品上。</p><p>录事参军事掌印，兼勾稽失。</p><h2>兵曹参军事</h2><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr>　　　　　
			<td>兵曹参军事</td><td>一人</td><td>正九品下</td><td>掌诸门武官、卫士之名簿，及其番上、差遣之法式</td></tr></tbody></table><table class=" table table-bordered"><caption>流外官</caption><thead><tr><th>官职</th><th>编制</th></tr></thead><tbody><tr>　
			<td>府</td><td>二人</td></tr><tr>　
			<td>史</td><td>二人</td></tr></tbody></table><h5>兵曹参军事</h5><p>兵曹参军事务一人，正九品下。</p><p>兵曹兼仓曹之职，余皆如左、右率府。</p><p>其诸司籍傍判于监门者，检其官爵、姓名、年貌，监其器物，检其名数；月终，诸门之籍傍归于府者，则会其出入之数。</p><h2>胄曹参军事</h2><table class=" table table-bordered"><caption>职事官</caption><thead><tr><th>官职</th><th>编制</th><th>品阶</th><th>职责</th></tr></thead><tbody><tr>　　　　　
			<td>胄曹参军事</td><td>一人</td><td>正九品下</td><td>掌器械及公私马、驴、杂畜；土木缮造之事</td></tr></tbody></table><table class=" table table-bordered"><caption>流外官</caption><thead><tr><th>官职</th><th>编制</th></tr></thead><tbody><tr>　
			<td>府</td><td>二人</td></tr><tr>　
			<td>史</td><td>二人</td></tr></tbody></table><h5>胄曹参军事</h5><p>胄曹参军事各一人，正九品下。</p><p>胄曹掌器械及公私马、驴、杂畜；土木缮造之事。</p><p>凡诸府直马配于左、右监门之巡探者，则请其料，归于马主，禁其隐没弃遗者。</p></div>
</main>
</div>
</body>

</html>